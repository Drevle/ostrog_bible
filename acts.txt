ДЊАНИ҆А СТЫⷯ АПСЛЪ СПИ́САНА СТ҃ЫМЪ А҆ПОСЛѻⷨ И҆ ЄЉⷢ‍҇ЛИСТѻⷨ Лꙋкою̀
Глⷡ‍҇а , а҃ · ꙁаⷱ‍҇ , а҃ · Пе́рвое оу҆́бо сло́во сътвори́хъ ѻ҆ всѣхъ , ѻ҆̀ ѳеѻ҆филе , ѻ҆ ни́хже начатъ і҆с҃ , твори́ти же и҆ ѹчи́ти , до него́же дн҃е , ꙁаповѣ́давъ а҆пломъ дхомъ ст҃ымъ , и҆́хже и҆ꙁбра̀ , въꙁнесе́сѧ . преⷣ ни́ми же и҆ поста́ви себе жи́ва , по страда́нїи свое̑мъ , въ мно́ꙁехъ ꙁна́менїи̑хъ , дн҃ьми четы́редесѧ́тьми ꙗ҆́влѧ́ѧ̑сѧ иⷨ , и҆ гл҃ѧ ꙗ҆же ѻ҆ црⷵтвїи бж҃їи , и҆ с ни́ми ꙗ҆́ды́ , повелѣва́ше и҆мъ ѿ і҆ерⷵли́ма не ѿлꙋча́тисѧ , Но̑ жда́ти ѻ҆бѣтова́нїе ѿч҃ее , е҆́же слы́шасте ѿ менѐ · Ꙗ҆́ко і҆ѻа́ннъ оу҆́бо крⷵти́лъ е҆сть водо́ю , в҄ы же и҆́мате крⷵти́тисѧ д҃хоⷨ ст҃ыⷨ , не по мно́ꙁѣхъ сихъ дн҃ехъ · ѻ҆ни́же оу҆́бо съшеⷣшесѧ , въпраша́хꙋ е҆го , гл҃юще . г҃и , а҆ще въ лѣто се̑ ѹстраѧ́еши црⷵтвїе і҆и̑ле ҃ во; рече́ же к ни́мъ . нѣ́сть ва́ше раꙁꙋмѣти времена̀ и҆ лѣта , ꙗ҆́же ѿц҃ъ положѝ своею̀ ѻ҆́бластїю · Но̑ прїимете си́лꙋ нашеⷣшꙋ ст҃о́мꙋ дх҃ꙋ на́ в҄ы . и҆ бꙋ́дете ми свидѣтеле , въ і҆ерⷵли́мѣ же , и҆ въ все́и і҆ꙋде́и и҆ самарїи , и҆ да́же до послѣ́днихъ ꙁемли · И҆ сїа ре́къ . ꙁрѧ́щемъ и҆́мъ , вꙁѧ́тсѧ , и҆ ѻ҆́блакъ поⷣѧтъ е҆го ѿ ѻ҆́чїю иⷯ . и҆ ꙗ҆́ко вꙁира́юще бѧ́хꙋ на́ нб҃о и҆дꙋщꙋ е҆мꙋ̀ . и҆ с҄е мꙋ́жа дв҄а ста́ста преⷣ ни́ми въ ѻ҆де́жⷣи бѣлѣ , ꙗ҆́же и҆ реко́ста . мꙋ́жїе галиле́истїи , чт҄о стои̑тѐ ꙁрѧ́ще на́ нб҃о; с҄е і҆с҃ , въꙁнесы́исѧ ѿ ва́съ н́а нб҃о , та́кожде прїидеⷮ , и҆́мже ѻ҆́браꙁомъ видѣ́сте е҆го и҆дꙋща на нб҃о · ꙁаⷱ‍҇ , в҃ · Тогда̀ въꙁ̾врати́шасѧ въ і҆ерⷵлиⷨ , ѿ горы̀ нарица́емыѧ е҆леѻ҆́нъ . ꙗ҆́же е҆сть бли́ꙁъ і҆ерⷵли́ма , сꙋбо́тѣ и҆мꙋщи пꙋть · И҆ е҆гда̀ внидо́ша , въꙁыдо́ша на го́рницꙋ , и҆дѣ́же бѧ́хꙋ пребыва́юще . пе́тръ же , і҆ и҆аковъ . і҆ и҆ѻа́ннъ , и҆ а҆ндре́ѧ . фили́ппъ , и҆ ѳома̀ . варѳоломе́и , и҆ матѳе́и . і҆ и҆а́ковъ а҆лфе́ѻ҆въ , и҆ си́монъ ꙁилотъ . і҆ и҆ю҆́да і҆а́ковль . сїи вс҄и бѧ́хꙋ , тер̾пѧ́ще е҆ді́нодꙋшно мл҃твою и҆ моле́нїемъ . съ жена́ми , и҆ мр҃їею мт҃рїю і҆с҃овою , и҆ бра́тїею е҆го · И҆ въ дн҃и сїѧ , въста́въ пе́тръ , посредѣ ѹченикъ , речѐ . бѣ́ же наро́дъ и҆ме́нъ вкꙋ́пѣ ꙗ҆́ко ст҄о и҆ дв҄адесѧте , мꙋжїе бра́тїѧ , подоба́ше сконча́тисѧ писа́нїю семꙋ̀ , е҆же пре́же реⷱ‍҇ д҃хъ ст҃ы́и ѹсты̀ двⷣвы , ѻ҆ і҆ю҆́дѣ бы́вшемъ вожди е҆́мшимъ і҆с҃а . ꙗ҆́ко причте́нъ б҄ѣ с на́ми , и҆ прїѧⷮ жребїи слꙋ́жбы сеѧ̀ · Сеи ѹбо стѧжа̀ село̀ ѿ мъꙁды̀ непра́ведныѧ . и҆ ни́цъ бы́въ , просѣ́десѧ посредѣ , і҆ и҆ꙁлїа̑сѧ вс҄ѧ ѹтроба е҆го и҆ раꙁꙋ́мно бы́сть всѣмъ живꙋщимъ въ і҆ерⷵли́мѣ . ꙗ҆́ко нарещи́сѧ селꙋ̀ томꙋ̀ свои̑мъ и҆хъ ꙗ҆ꙁы́комъ , а҆келда́ма . еже е҆сть село̀ кро́ве · Пи́шеⷮ бо въ кни́ꙁѣ ѱало́мьстѣи . да бꙋ́детъ дво́ръ е҆го пꙋст̾ , и҆ не бꙋдетъ живѧ́и в немъ . і҆ е҆пкⷵпьство е҆го пре́иметъ и҆́нъ · Подобаетъ ѹбо ѿ съшеⷣшиⷯсѧ с на́ми мꙋжеи , въ всѧ́ко лѣто в не́же вниде і҆ и҆ꙁы́де в насъ г҃ь і҆с҃ . наченъ ѿ кр҃ще́нїа і҆ѻа́ннова , до негоже дн҃е въꙁнесе́сѧ на нб҃о ѿ насъ , свидѣтелѧ въскрⷵнїю е҆го бы́ти с нами е҆ді́номꙋ ѿ си́хъ · И҆ поста́виша дв҄а . и҆ѻ́сифа нарица́емаго варса́вꙋ . и҆же нарече́нъ бысть и҆оу҆́стъ , и҆ матѳе́ѧ , и҆ помоли́вшесѧ рѣша · Ты̑ г҃и срⷣцевѣ́дче всѣхъ , покажѝ , е҆гоже и҆ꙁбра̀ ѿ сею ѻ҆бою̀ е҆ді́ного прїѧ̑ти , жребїи слꙋже́нїѧ сего и҆ апⷵлъства . и҆ꙁ него́же и҆спадѐ і҆ю҆́да , и҆тѝ въ мѣ́сто своѐ . и҆ да́ша жре́бїѧ и҆́ма . и҆ падѐ жре́бїи на матѳе́ѧ . и҆ причте́нъ бы́сть къ е҆ді́номꙋна́десѧте а҆пⷵлꙋ ·
Глⷡ‍҇а , в҃ · ꙁаⷱ‍҇ , г҃ · И е҆гда̀ скончава́шасѧ дн҃ь пѧтьдесѧ́тницы , бѣша вс҄и а҆пⷵли е҆дїнодꙋ́шно вкꙋ́пѣ . и бы́сть внеꙁа́пꙋ с нб҃се шꙋмъ , ꙗ҆́ко носи́мꙋ дыха́нїю бꙋрнꙋ , і҆ и҆спо́лни весь до́мъ и҆дѣ́же бѧ́хꙋ сѣдѧ́ще · И҆ ꙗ҆́ви́шасѧ и҆́мъ раꙁдѣле́ни ꙗ҆́ꙁы́цы ꙗ҆́ко ѻ҆́гнени . сѣ́де же на е҆ді́номъ кого́ждо и҆хъ . і҆ и҆спо́л̾нишасѧ вс҄и дх҃а ст҃а · И҆ нача́ша гл҃ати и҆нѣми ꙗ҆́ꙁы́ки , ꙗ҆́коже дх҃ъ даѧше и҆мъ провѣщева́ти . бѧхꙋ же въ і҆ерⷵли́мѣ живꙋщеѝ і҆ѹде́е мꙋж́їе бл҃гоговѣ́ини , ѿ всего̀ ꙗ҆ꙁы́ка и҆же поⷣ нб҃се́мъ . бы́вшꙋ же гла́сꙋ сем̀ꙋ , сни́десѧ нароⷣ , и҆ і҆ꙁꙋмѣ́сѧ . ꙗ҆́ко слы́шахꙋ е҆диного кого́ждо свои҆́м̾ ꙗ҆́ꙁы́комъ гл҃ющемъ и҆мъ · дивлѧ́хꙋ же сѧ вс҄и и҆ чꙋжа́хꙋсѧ гл҃юще дрꙋгъ къ́ дрꙋгꙋ , Не сѐ л҄и вси сїи сꙋ́ть гл҃ющеѝ галиле́ѧне; и҆ ка́ко м҄ы слы́шимъ ко́ждо своиⷨ ꙗ҆́ꙁыкомъ на́шимъ , в не́мже родихом̾сѧ; па́рѳѧне , и҆ ми́дѧне , і҆ е҆лами́те , и҆ живꙋ́щеѝ междꙋ рѣка́ма . въ і҆ѹде́и же , и҆ каппадокїи . въ по́нтѣ , и҆ въ а҆сїи . въ фригїи же , и҆ памфилїи . въ е҆ги́птѣ , и҆ страна́хъ ливїискаⷯ . и҆же по киринїи́ . и҆ приходѧ́щеѝ риⷨлѧне і҆ѹде́и же и҆ пришелъцы кри́тѧне , і҆ а҆ра́влѧне слы́шимъ гл҃ющемъ и҆мъ на́шими ꙗ҆́ꙁы́ки вели́чїа бж҃їа · дивлѧ́хꙋ же сѧ вс҄и и҆ недомышлѧ́хꙋ , е҆ді́нъ къ дрꙋгомꙋ гл҃юще . что̀ ѹбо хо́щетъ с҄е бы́ти; и҆нїи же рꙋга́ющесѧ гл҃ахꙋ , ꙗ҆́ко вино́мъ и҆спо́лнени сꙋть · ꙁаⷱ‍҇ , д҃ · Ста́в же петръ , съ е҆ді́нѣмъна́десѧте , Въꙁ̾дви́же глⷵа́ свои и҆ рече иⷨ · Мꙋ́жїе і҆ѹде́истїи , живꙋ́щеи въ і҆ерлⷵи́мѣ вс҄и . с҄е ва́мъ раꙁꙋмно да бꙋдетъ , и҆ внꙋши́те гл҃ы моѧ . не б҄о ꙗ҆́коже в҄ы мнитѐ сїи пьѧ́ни сꙋть , е҆сть б҄о часъ тре́тїи дн҃е . н҄о се е҆сть рече́нное прⷪ‍҇ро́комъ і҆ѻ҆и̑лем̾ · И҆ бꙋдеⷮ въ послѣ́днѧа дн҃и гл҃етъ г҃ь . и҆ꙁлѣ́ю ѿ д́х҃а мое̑го на всѧ́кꙋ пло́ть . и҆ прорекꙋтъ сн҃ове ва́ши , и҆ дще́рѧ ва́ша . і҆ ю҆́ноша ва́ша видѣ́нїа оу҆́ꙁрѧтъ , и҆ ста́рцы ваши со́нїа ви́дѧтъ . и҆́б҄о на рабы̀ моа и҆ на рабы́нѧ моа̀ въ дн҃и ѻ҆́ны и҆ꙁлѣю́ ѿ д́х҃а мое̑го̀ , и҆ прорекꙋтъ . й да́мъ чюдеса̀ на нб҃си го́рѣ , и҆ ꙁна́менїѧ на ꙁемлѝ ни́ꙁꙋ . кро́вь і҆ ѻ҆́гнь , и҆ кꙋре́нїе ды́ма . слн҃це преложи́тсѧ въ тмꙋ , и҆ лꙋна̀ въ кро́вь · Пре́жⷣе да́же не прїитѝ дн҃ю гн҃ю вели́комꙋ и҆ просвѣще́нномꙋ , и҆ бꙋдетъ , всѧ́къ и҆́же а҆ще приꙁовеⷮ и҆́мѧ гн҃е , сп҃се́тсѧ . ꙁаⷱ‍҇ , е҃ · Мꙋ́жїе і҆и̑л҃ьтестїи слы́шите словеса̀ сїа . і҆с҃а наꙁаре́а , мꙋ́жа ѿ б́г҃а и҆ꙁвѣствова́нна въ ва́съ , си́лами и҆ чюдесы̀ и҆ ꙁна́менїи , и҆же сътвори тѣмъ б҃ъ посредѣ ваⷵ . ꙗ҆́коже и҆ са́ми вѣ́сте . сего̀ нарекова́ннымъ совѣтом̾ и҆ прораꙁꙋмѣ́нїемъ бж҃їимъ , продана̀ прие̑мше , рꙋка́ма беꙁ̾ꙁако́нныхъ пригво́ждьше ѹби́сте . е҆го́же бг҃ъ въскр҃сѝ , раⷥдрѣшь болѣꙁни сме́ртныа . ꙗ҆коже не бѧ́ше мо́щно держа́нꙋ быти е҆мꙋ̀ ѿ неѧ̀ . двⷣъ б҄о гл҃етъ ѻ҆ не́мъ . преⷣꙁрѣ́хъ г҃а предо мною вы́нꙋ , ꙗ҆́ко ѻ҆деснꙋ́ю менѐ е҆сть , да сѧ неподви́жꙋ . сего ради въꙁвесели́сѧ срⷣце моѐ и҆ въꙁра́довасѧ ꙗ҆ꙁы́къ мо́и . е҆ще же и҆ пло́ть моѧ̀ всели́тисѧ на ѹпова́нїе . ꙗ҆́ко не ѻ҆ста́виши дш҃ꙋ мою̀ въ а҆́дѣ , ни даси же прпⷣбномꙋ свое̑мꙋ ви́дѣти и҆стлѣнїа . скаꙁа́лъ м҄и е҆си пꙋтѝ живота̀ . і҆ и҆спо́лниши м҄ѧ весе́лїа съ лицемъ твои̑мъ · Мꙋ́жїе братїе , досто́итъ рещѝ съ дерꙁнове́нїем̾ къ ваⷨ ѻ҆ патрїа̑рсѣ двⷣѣ , ꙗ҆ко оу҆́мре и҆ погребеⷩ‍҇ бы́сть , и҆ гро́бъ е҆го е҆сть в насъ да́же до́ дн҃е сего . прⷪ‍҇ро́къ ѹбо сыи и҆ вѣ́дыи ꙗ҆́ко клѧтвою клѧ́тсѧ е҆мꙋ б҃ъ , ѿ плода̀ чре́слъ е҆го , по́ плоти въꙁ̾дви́гнꙋти х҃а , и҆ посади́ти е҆го на престо́лѣ е҆го , преⷣви́дѣвъ , гл҃а ѻ҆ въскресе́нїи хв҃ѣ . ꙗ҆ко не ѻ҆ста́висѧ дш҃а е҆го въ а҆́дѣ , ни пло́ть е҆го видѣ и҆стлѣнїа · сего і҆с҃а въскр҃си б҃ъ . е҆мꙋ́же вс҄и м҄ы е҆смы свидѣ́теле . десни́цею ѹбо бж҃їею въꙁнесе́сѧ , ѻ҆бѣтова́нїе же ст҃а́го дх҃а прїемъ ѿ ѻ҆ц҃а и҆ꙁлїа , с҄е е҆же в҄ы нн҃ѣ ви́дите и҆ слы́шите . не бо̀ дв҃дъ въꙁы́де на нб҃са̀ . гл҃етъ б҄о са́мъ . рече г҃ь гв҃и мое̑мꙋ сѣдѝ ѻ҆деснꙋ́ю менѐ , до́ндеже положꙋ врагѝ твоѧ подно́жїе нога́ма твои́ма · тве́рдо ѹбо да раꙁꙋмѣ́етъ весь домъ і҆и̑л҃евъ . ꙗ҆́ко и҆ г҃а и҆ х҃а е҆го б҃ъ сътвори́лъ е҆сть сего і҆с҃а , е҆гоже в҄ы распѧ́сте · Слы́шавше же ѹмили́шасѧ срⷣцем̾ , рѣша же къ петрꙋ , и҆ про́чиⷨ а҆пⷵлом̾ . чт҄о сътвори́мъ мꙋ́жїе братїе; ꙁаⷱ‍҇ , ѕ҃ · Пе́тръ же рече к ни́мъ , пока́итесѧ и҆ да крⷵтитсѧ ко́жⷣо васъ въ и҆мѧ і҆с҃а х҃а , въ ѻ҆ставле́нїе грѣхомъ  . и҆ прїимете да́ръ ст҃го дх҃а . ва́м̾ бо е҆ть ѻ҆бѣтованїе , и҆ ча́домъ ва́шимъ . и҆ всѣмъ да́лнимъ , е҆ли́ко а҆ще приꙁоветъ г҃ь б҃ъ нашь · И҆ны́ми же словесы̀ мно́жаишими свѣдѣтельствова́ше , и҆ молѧ́ше ѧ҆̀ гл҃ѧ . сп҃си́тесѧ ѿ рода стропти́ваго сего · ѻ҆ни же ѹбо любе́ꙁно прїѧ́ша сло́во е҆го , и҆ крⷵти́шасѧ . и҆ приложи́шасѧ въ дн҃ь то́й , дш҃а ꙗ҆́ко тр҄и ты́сѧща · Бѧ́хꙋ же терпѧ́ще въ ѹче́нїи а҆пⷵлъ , и҆ въ ѻ҆бще́нїи , и҆ преломленїи хлѣба , и҆ въ мл҃твахъ · Бы́сть же на всѧ́кои дш҃и стра́хъ . мно́га б҄о чюдеса̀ и҆ ꙁна́менїѧ . ѿ а҆пⷵлъ бы́ша въ і҆ерⷵли́мѣ · Стра́х же ве́лїи бѧ́ше на всѣ́хъ и҆хъ · Вси же вѣ́ровавшеѝ , бѧ́хꙋ въ кꙋ́пѣ , і҆ и҆мѧ́хꙋ вс҄ѧ ѻ҆бща . и҆ стѧжа́нїѧ і҆ и҆мѣ́нїа продаа́хꙋ . и҆ раꙁдаа́хꙋ всѣмъ е҆же а҆ще кт҄о требова́ше · по всѧ́ же дн҃и терьпѧ́ще и҆дѧ́хꙋ е҆ді́нодꙋшно въ цр҃ковъ . и҆ ломѧ́ще по домохъ хлѣ́бы , прїима́хꙋ пищꙋ въ радости , и҆ въ простотѣ срⷣца хвалѧ́ще б҃а . і҆ и҆мꙋще блгⷣть къ всѣмъ лю́демъ . г҃ь же прилага́ше по вс҄ѧ дн҃и сп҃аса́ющаѧсѧ цр҃кви ·
Глⷡ‍҇а , г҃ · ꙁаⷱ‍҇ , ꙁ҃ · Въкꙋ́пѣ же , пе́тръ і҆ и҆ѻⷩ‍҇а́ въсхожа́ста въ ст҃и́лище на мл҃твꙋ въ часъ девѧ́тыи · и҆ нѣ́кїи мꙋ́жь хро́мъ ѿ чрева ма́тере свое̑ѧ̀ сыи носи́мъ бываше . е҆го́же пола́гахꙋ по всѧ̀ дн҃и преⷣ дверми цр҃ковными реко́мыми кра́сными , просити милостынѧ ѿ входѧ́щихъ въ цр҃ковь · И҆́же видѣ́въ петра̀ і҆ и҆ѻа́нна хотѧщихъ внити въ цр҃ковь , проша́ше ми́лостынѧ  . въꙁрѣ́в же петръ на́нь съ і҆ѻа́нном̾ , речѐ . въꙁрѝ на́ ны . ѻ҆́н же прилежа́ше и҆ма , мнѧ нѣ́что ѿ ниⷯ прїѧ̑ти . рече́ же пе́тр̾ . сребра̀ и҆ ꙁла́та нѣ́сть ѹ менѐ , н҄о е҆же и҆́мамъ , с҄е т҄и даⷨ . въ и҆мѧ і҆с҃а х҃а наꙁаре́ѧ въста́ни и҆ ходѝ . и҆ е҆мъ е҆го ꙁа деснꙋ́ю рꙋкꙋ въꙁ̾дви́же  · А҆́бїе же ѹтверди́стѣсѧ е҆мꙋ плеснѣ и҆ глеꙁнѣ . и҆ въскочи́въ , ст҄а и҆ хожа́ше . и҆ вни́де с ни́ма въ цр҃ковь , ходѧ и҆ скача , и҆ хвалѧ̀ б҃а · И҆ видѣша е҆го вс҄и лю́дїе ходѧ́ща и҆ хвалѧ́ща б҃а . ꙁнаа́хꙋ же е҆го , ꙗ҆́ко сеи бѧ́ше ми́лостынѧ ради сѣдѧѝ при кра́сныхъ две́реⷯ цр҃ко́вныхъ . і҆ и҆спо́лнишасѧ чю́да и҆ оу҆́жаса ѻ҆ приключи́вшеⷨсѧ е҆мꙋ̀ · ꙁаⷱ‍҇ , и҃ · Держа́щꙋ же сѧ и҆сцѣлѣ́вшемꙋ хр́омомꙋ петра̀ і҆ и҆ѻа́нна . притеко́ша к нимъ вс҄и людїе въ притвоⷬ‍҇ нарица́емыи соло́моновъ , ѹжа́сни · Видѣ́в же пе́тръ . ѿвѣщева́ше къ людемъ · Мꙋ́жїе і҆и̑л҃ьтѧне , чт҄о чю́дитесѧ ѻ҆ се́мъ; и҆л҄и на́ ны чт҄о вꙁира́ете , ꙗ҆́ко своею л҄и си́лою и҆л҄и бл҃гоче́стїеⷨ сътвори́хомъ е҆го ходи́ти; Бг҃ъ а҆враа́мовъ , і҆ и҆саа́ковъ , і҆ и҆а́ковль , бг҃ъ ѿц҃ъ на́шихъ , просла́ви ѻ҆́трока свое̑го і҆с҃а , е҆гоже оу҆́бо в҄ы преда́сте , и҆ ѿверго́стесѧ е҆го преⷣ лицемъ пила́товѣмъ , Сꙋди́вшꙋ ѻ҆́номꙋ пꙋсти́ти , вы́ же ст҃а́го и҆ пра́веднаго ѿверго́стесѧ , И҆ и҆спроси́сте мꙋ́жа ѹбїицꙋ да́ти ва́мъ , нача́лника же жи́ꙁни ѹби́сте , е҆гоже бг҃ъ въскр҃сѝ ѿ ме́рътвыⷯ , е҆мꙋ́же м҄ы свидѣтеле е҆смы , і҆ ѻ҆ вѣ́рѣ и҆́мени е҆го , сего е҆гоже видите и҆ вѣ́сте , ѹтвердѝ и҆́мѧ е҆го , и҆ вѣра ꙗ҆же е҆го ра́ди , да́сть е҆мꙋ вс҄ю цѣлость сїю , преⷣ всѣми ва́ми · И҆ нн҃ѣ мꙋ́жїе бра́тїа вѣмъ . ꙗ҆́ко по невѣдѣнїю с҄е сътвори́сте , ꙗ҆коже и҆ кнѧѕи ва́ши . бг҃ъ же , ꙗ҆́коже провоꙁвѣсти ѹсты всѣхъ прⷪ‍҇рокъ свои̑хъ пострада́ти х҃ꙋ сконча̀ та́ко · ꙁаⷱ‍҇ , ѳ҃ · Пока́итесѧ оу҆́бо и҆ ѻ҆брати́тесѧ да ѻ҆цы́ститесѧ ѿ ва́шихъ грѣх̾ , ꙗ҆́ко да прїидꙋтъ времена̀ прохла́дна ѿ лица гн҃ѧ , и҆ послетъ преже нарече́ннаго ваⷨ , іс҃а х҃а , е҆гоже подоба́етъ нб҃си ѹбо прїа́ти , да́же до лⷮѣ ѹстрое̑нїа . и҆хъже гл҃а бг҃ъ ѹсты̀ всѣхъ ст҃ыхъ свои̑хъ пррⷪ‍҇окъ , ѿ в́ѣка · Мои̑се́и ѹбо къ ѿц҃емъ речѐ , ꙗ҆́ко проро́ка вамъ въꙁдви́гнетъ г҃ь бг҃ъ ва́шъ ѿ братїѧ ва́шеѧ , ꙗ҆коже менѐ , того послꙋ́шаите ѻ҆ всемъ , е҆ли́ка а҆ще речетъ къ вамъ · Бꙋ́детъ же всѧ́ка дш҃а , ꙗ҆́же а҆ще не послꙋ́шае̑тъ прⷪ‍҇ро́ка того , потреби́тсѧ ѿ людїи . и҆ вс҄и же прⷪ‍҇ро́цы ѿ самꙋи̑ла и҆ про́чих̾ , е҆ли́цы гл҃аша и҆ въꙁвѣсти́ша дн҃и сїа̀ · в҄ы е҆сте сн҃ове прⷪ‍҇ро́къ , и҆ ꙁавѣта , и҆ми же ꙁавѣща бг҃ъ къ ѿц҃емъ ва́шиⷨ , гл҃ѧ къ а҆враа́мꙋ . и҆ ѻ҆ сѣмени твоеⷨ блⷵвѧ́тсѧ вс҄ѧ ѿчествїѧ ꙁемна́ѧ . ва́мъ пе́рвѣе бг҃ъ въꙁвⷣи́гъ ѻ҆́трока свое̑го і҆с҃а , посла̀ е҆го блⷵвѧ́ща васъ , ѿвраща́тисѧ къмꙋ́ждо ѿ ѕло́бъ ва́шихъ ·
Глⷡ‍҇а , д҃ · ꙁаⷱ‍҇ , і҃ · Гл҃ющем же и҆мъ къ лю́демъ , наидо̆ша на ни́хъ сщ҃е́нницы и҆ воево́да цр҃ко́вныи , и҆ саⷣдꙋке́е , стꙋжа́юще с҄и ꙁа е҆же ѹчи́ти и҆мъ лю́ди , и҆ въꙁ̾вѣща́ти ѻ҆ і҆с҃ѣ въскр҃се́нїе мр҃твых̾ . и҆ въꙁложи́ша на ни́хъ рꙋцѣ , и҆ положи́ша и҆хъ въ соблюде́нїе до ѹтрѣѧ , бѣ б҄о ве́черъ ѹже . мно́ꙁи же ѿ слы́шавшихъ сло́во , вѣ́роваша , и҆ бы́сть число̀ мꙋжїи ꙗ҆́ко ты́сѧщь пѧ́ть · Бы́сть же наѹтрѣѝ събра́тисѧ кнѧꙁе́мъ иⷯ , и҆ ста́рцемъ и҆ кни́жником̾ въ і҆ерⷵлиⷨ і҆ а́нна а҆рхїере́й , и҆ каі̆а́фа . і҆ и҆ѻ҆а́ннъ , і҆ а҆леѯа́н̾дрь . и҆ е҆ли́цы бѣша ѿ р́ода а҆рхїереи́ска . и҆ поста́вльше иⷯ посредѣ , въпраша́хꙋ . коею̀ си́лою , и҆л҄и кои́мъ и҆́менемъ сътвори́сте с҄е в҄ы; тогда̀ пе́тръ и҆спо́лнив̾сѧ дх҃а ст҃а , речѐ к ни́мъ . кнѧ́ѕи людьстїи , и҆ ста́рцы і҆и̑л҃евы . а҆ще м҄ы дне́сь и҆стѧꙁа́еми е҆смы , ѻ҆ бл҃годѣѧнїи чл҃ка не́мощна , ѻ҆ чесо́мъ се́й сп҃сесѧ , раꙁꙋ́мно бꙋ́ди всѣмъ вам̾ , и҆ всⷨѣ лю́демъ ̑и̑л҃евомъ , ꙗ҆́ко въ и҆мѧ і҆с҃а х҃а наꙁаре́а , е҆го́же в҄ы распѧ́сте , е҆гоⷤ‍ⷷ бг҃ъ въскр҃си ѿ мр҃твыхъ , ѻ҆ се́мъ се́й стоиⷮ преⷣ ва́ми ꙁдра́въ · Се́й е҆́сть ка́мень ѹкоре́нныи ѿ ваⷵ ꙁи́ждꙋщиⷯ , бы́выи въ главꙋ̀ ѹглꙋ̀ , и҆ нѣсть ѻ҆ и҆но́мъ н҄и ѻ҆ е҆ді́номже сп҃се́нїа . нѣ́сть б҄о и҆ного и҆́мени поⷣ нб҃семъ , да́наго въ чл҃цѣхъ , ѻ҆ не́мже подоба́етъ спⷵтисѧ на́мъ · ꙁаⷱ‍҇ , а҃і · Видѧще же петро́во дерꙁнове́нїе і҆ и҆ѻа́нново . и҆ раꙁꙋмѣвше ꙗ҆́ко чл҃ка некни́жна е҆ста и҆ про́ста , дивлѧ́хꙋсѧ , ꙁнаа́хꙋ же иⷯ , ꙗ҆́ко съ і҆с҃омъ бѣста . чл҃ка же видѧ́ще с ни́ми стоѧ̑ща и҆сцѣлѣ́вшаго , ничтоже и҆мѧ́хꙋ проти́вꙋ рещѝ · Повелѣ́вше же и҆́ма во́нъ и҆ꙁ̾ сонмища и҆ꙁыти , стѧꙁа́хꙋсѧ к себѣ гл҃юще . чт҄о сътворимъ чл҃кома си́ма; ꙗ҆́ко ѹбо раꙁꙋмно ꙁна́менїе бы́сть и҆́ма , всѣмъ живꙋ́щимъ въ і҆ерⷵли́мѣ ꙗ҆́вѣ , и҆ не мо́жемъ ѿврещи́сѧ . н҄о да не бо́лѣ про́стретсѧ въ лю́дехъ , преще́нїемъ да ꙁапрѣти́мъ и҆ма , ктомꙋ̀ не гл҃ати ѻ҆ и҆́мени се́мъ ни е҆ді́номꙋ ѿ чл҃къ . и҆ приꙁва́вше и҆хъ , ꙁаповѣ́даша и҆ма ѿнꙋдъ не провѣщева́ти , ни ѹчи́ти ѻ҆ и҆́мени і҆с҃овѣ · Пе́тръ же і҆ и҆ѻ҆а́ннъ , ѿвѣща́вше к нима рѣ́ста , а҆ще праведно е҆сть преⷣ бг҃омъ , ва́съ послꙋшати па́че , неже л҄и б҃а; сꙋ́дите . не мо́жемъ б҄о м҄ы ꙗ҆́же ви́дѣхомъ и҆ слы́шахомъ , не гл҃ати . ѻ҆ни́ же приꙁапрѣщьше и҆́ма , пꙋсти́ша и҆хъ . ничто́же ѻ҆брѣт̾ше како мꙋ́чити и҆́х̾ людїи ради . ꙗ҆́ко вс҄и прославлѧ́хꙋ бг҃а ѻ҆ бы́вшеⷨ . лѣты б҄о бѧше мно́жае четы́редесѧ́те чл҃къ , ѻ҆ не́мже бы́сть чю́до сїе и҆сцѣле́нїѧ · ꙁаⷱ‍҇ , в҃і · Ѿпꙋще́на же бы́вша , прїидо́ста къ свои̑мъ , и҆ въꙁвѣсти́ста е҆ли́ка к ниⷨ а҆рхїере́ѝ и҆ ста́рцы рѣша · ѻ҆ни же слы́шавше , е҆ді́нодꙋ́шно въꙁ̾двиго́ша глаⷵ къ б҃ꙋ , и҆ рекоша · влⷣко т҄ы б҃е сътвори́выи нб҃о и҆ ꙁе́млю и҆ мо́ре , и҆ вс҄ѧ ꙗ҆́же в ни́х̾ . и҆же дх҃омъ ст҃ыⷨ ѹсты̀ ѿц҃а на́шего дв҃да ѻ҆трока твое̑го рекїи · Вскꙋ́ю шата́шасѧ ꙗ҆́ꙁы́цы , и҆ лю́дїе поѹчи́шасѧ тще́тныⷨ приста́ша царїе ꙁем̾стїи . и҆ кнѧ́ѕи събра́шасѧ вкꙋ́пѣ , на́ г҃а и҆ на х҃а е҆го · Събра́ша б҄о сѧ въи҆́стинꙋ въ градѣ се́мъ , на ст҃ого ѻ҆́трока твое̑го і҆с҃а , е҆го́же пома́ꙁа , И҆́роⷣ же и҆ по́нтеискїи пилатъ , съ ꙗ҆ꙁыкы и҆ людмѝ і҆ил҃евыми , сътвори́ти е҆ли́ка рꙋка твоѧ̀ и҆ съвѣтъ твои прежⷣе наречѐ быти · И҆ нн҃ѣ г҃и , приꙁрѝ на преще́нїѧ и҆хъ , и҆ да́ждь рабо́мъ твои̑мъ съ всѣмъ дер̾ꙁнове́нїемъ гл҃ати сло́во твоѐ , внегда̀ рꙋ́кꙋ твою прострѣти , въ и҆сцѣленїѧ , и҆ ꙁна́менїа и҆ чюдеса̀ бывати и҆менеⷨ ст҃ыⷨ ѻ́трока твое̑го і҆с҃а . и҆ помоли́вшемсѧ и҆́мъ , подви́жесѧ мѣ́сто и҆дѣ́же бѧхꙋ съ́брани , і҆ и҆спо́лнишасѧ вс҄и дх҃а ст҃а . и҆ гл҃ахꙋ сло́во бж҃їе съ дръꙁнове́нїемъ · Наро́дꙋ же вѣ́ровавшимъ , б҄ѣ срⷣце и҆ дш҃а е҆ді́на , И҆ ни е҆ді́нъ же что̀ ѿ имѣ́нїѧ свое̑го гл҃аше своѐ бы́ти , н҄о бѧ́хꙋ и҆мъ вс҄ѧ ѻ҆бща , и҆ ве́лїею силою въꙁдаа́хꙋ свѣдѣтеⷧ‍҇ство а҆плⷵи въскрⷵнїю г҃а і҆с҃а · Бл҃годать же б҄ѣ ве́лїѧ на всѣхъ и҆хъ . не бѧ́ше б҄о лишенъ ни е҆ді́нъ в нихъ . е҆ли́цы бо господїе се́ломъ и҆л҄и домовомъ бѧ́хꙋ , прода́юще приноша́хꙋ цѣ́ны прода́емыхъ и҆ полага́хꙋ при ногаⷯ а҆пⷵлъ · даа́ше же сѧ комꙋ́ждо е҆же а҆ще кт҄о требова́ше · И҆ѻ҆сїѳьⷤ‍ⷷ нарече́нныи варна́ва , ѿ а҆пⷵлъ , е҆же еⷵ скаꙁа́емо сн҃ъ ѹтѣше́нїѧ , леввиⷮ , ки́прѧнинъ ро́домъ , и҆мѣѧ́ село̀ , прода́въ принесѐ цѣ́нꙋ , и҆ положѝ преⷣ нога́ма а҆пⷵлъ ·
Глⷡ‍҇а , е҃ · ꙁаⷱ‍҇ , г҃і · Мꙋ́жъ же нѣ́кїи , а҆на́нїѧ и҆́менемъ , съ сапфи́рою жено́ю свое̑ю̀ прода́ста село̀ , ̑ оу́таѝ ѿ цѣны̀ свѣ́дꙋщи и҆ женѣ нісши ѧкусь частину , поклав перед ное̑го , и҆ принесѣ ча́сть нѣкꙋю преⷣ нога́ма а҆пⷵлъ положѝ · Рече́ же петръ , а҆на́нїе , почто̀ и҆спо́лъни сатана̀ срⷣце твоѐ , сълга́ти дх҃ꙋ ст҃о́мꙋ , И҆ ѹтаи́ти ѿ цѣны̀ села̀; не сꙋ́щее ли твоѐ б҄ѣ , и҆ продано̀ въ твое̑и ѻ҆́бласти бѧ́ше; чт҄о ꙗ҆ко положѝ ве́щь сїю̀ въ срⷣцы свое̑мъ; не солга̀ чл҃комъ , н҄о б҃ꙋ · Слы́шав же а҆на́нїа словеса̀ сїѧ̀ , па́дъ и҆́ꙁⷣше . и҆ бы́сть стра́хъ вели́къ на всѣ́хъ слы́шащих̾ сїѧ . въста́вше же ю҆́ноша , стреби́ша е҆го · И҆ и҆ꙁнес̾ше погребо́ша · Быⷵ же ꙗ҆́ко тре́мъ часо́мъ минꙋ́вшемъ , и҆ жена̀ е҆го не вѣдꙋщи бы́вшаго , вни́де ѿвѣща́в же е҆и петръ · Рцы̀ м҄и а҆ще на толи́цѣ село̀ ѿда́ста; ѻ҆на́ же реⷱ‍҇ , е́и̑ , на толи́цѣ . пе́тръ же речѐ к не́и , Чт҄о ꙗ҆́ко съласи́стасѧ и҆скꙋси́ти дх҃ь гн҃ь; с҄е но́ги погр́ебшихъ мꙋжа твое̑го при дверехъ , і҆ и҆ꙁне́сꙋтъ т҄ѧ . паде́ же а҆́бїе преⷣ нога́ма е҆го , і҆ и́ꙁдъше . вшеⷣше же ю҆́ноша , ѻ҆брѣто́ша ю҆́ ме́ртвꙋ · И҆ иꙁне́сше погребо́ша ю҆̀ ѹ мꙋ́жа е҆ѧ̀ . и҆ бы́сть стра́хъ вели́къ на все́й цр҃кви и҆ на всⷯѣ слы́шащиⷯ сїа · ꙁаⷱ‍҇ , д҃і · Рꙋка́ма же а҆пⷵлъскама бы́ша ꙁна́менїѧ и҆ чюдеса̀ въ людехъ мно́га . и҆ бѧхꙋ е҆дїнодꙋшно вс҄и въ притворѣ соломони · ѿ про́чиⷯ же никтоже смѣѧ́ше прилѣплѧ́тисѧ и҆́мъ , н҄о велича́хꙋ и҆хъ лю́дїе . па́че же прилага́хꙋсѧ вѣрꙋ́ющїи гв҃и мно́жество мꙋже́и и҆ же́нъ , Ꙗ҆́ко и҆ на распꙋтїѧхъ и҆ꙁноси́ти недꙋ́жныѧ , и҆ полага́ти на посте́лѧхъ и҆ на ѻ҆дрѣ́хъ , да грѧдꙋ́щꙋ петрꙋ̀ , поне сѣ́нь ѻ҆сѣ́нитъ нѣ́кое̑го ѿ нихъ . схожа́ше же сѧ мно́жество , ѿ ѻ҆кре́стныхъ градо́въ въ і҆е̑рⷵли́мъ , приносѧ́ще недꙋ́жныѧ , и҆ стражꙋщаа ѿ дꙋ́хъ нечи́стыхъ , и҆же и҆сцѣлева́хꙋсѧ вс҄и · Въста́в же а҆рхїере́и , и҆ вс҄и и҆же с нимъ , сꙋ́щаѧ е҆ресь сад̾дꙋкеискаѧ̀ , и҆спо́лнишасѧ ꙁа́висти . и҆ въꙁложи́ша рꙋ́ки своѧ̀ на а҆пⷵлы , и҆ послаша иⷯ въ съблюде́нїе ѻ҆́бщее · А҆гг҃лъ же гн҃ь , но́щїю ѿвр́ьꙁе две́ри темни́ци . и҆ꙁвⷣе же и҆хъ , речѐ . и҆дѣте , и҆ ста́вше гл҃ите въ цр҃кви лю́деⷨ вс҄ѧ гл҃ы жи́ꙁни сеѧ̀ · ꙁаⷱ‍҇ , е҃і · Слы́шавше же внидо́ша по оу҆́треници въ цр҃ковь , и҆ ѹча́хꙋ · Пришеⷣ же архїере́и , і҆ и҆же с нимъ , съꙁваша съборъ , и҆ всѧ̀ ста́рца сн҃овъ і҆ил҃евъ , и҆ посла́ша въ ѹꙁи́лище привестѝ иⷯ . слꙋги́ же шеⷣше , не ѻ҆брѣто́ша и҆хъ въ темни́цы . въꙁ̾врати́в̾ше же сѧ въꙁвѣстиша гл҃юще , Ꙗ҆́ко ѹбо темни́цꙋ ѻ҆брѣтохомъ ꙁаключе́нꙋ съ всѧ́цѣмъ ѹтверже́нїем̾ , и҆ блю́стителѧ стоѧ́ща преⷣ две́рми , ѿве́рꙁъше же внꙋтрь ни е҆ді́ного ѻ҆брѣто́хоⷨ · Ꙗ҆́коже слы́шѧша словеса̀ сїа̀ , сщ҃е́нникъ же и҆ вое̑во́да цр҃ко́вныи , и а҆рхїере́и , недоѹмѣ́вахꙋсѧ ѻ҆ ни́хъ , чт҄о ѹбо бꙋдетъ с҄е · Пришеⷣ же нѣ́кто въꙁвѣсти и҆мъ , ꙗ҆́ко сѐ мꙋжїе иⷯже всадисте в темни́цꙋ , сꙋть въ цр҃кви стоѧ̑ще , и҆ ѹчаще лю́ди · Тогда̀ шеⷣ вое̑во́да съ слꙋгами , и҆ приведѐ и҆хъ , н҄о не с нꙋжею . боѧ́хꙋ б҄о сѧ людїи , да не побїю́тъ и҆хъ ка́менїемъ . привеⷣше же и҆хъ поста́виша на со́нмищи · И҆ въпросѝ иⷯ а҆рхїе̑ре́и , гл҃ѧ . не ꙁапрѣще́нїемъ ли ꙁапрѣти́хомъ вамъ , не ѹчи́ти ѻ҆ и҆́мени семъ; и҆ с҄е и҆спо́лнисте і҆е̑рⷵли́мъ ѹче́нїемъ ва́шимъ , и҆ хо́щете навестѝ на́ н҄ы кро́вь чл҃ка сего; ѿвѣща́в же пе́тръ и҆ а҆пⷵли рѣша . вѣ́ровати подоба́етъ бв҃и , паⷱ‍҇ , неже л҄и чл҃комъ . б҃ъ ѿц҃ъ на́шиⷯ въꙁдви́же і҆с҃а , е҆гоже в҄ы ѹби́сте повѣшьше на́ древѣ . сего б҃ъ нача́лника и҆ сп҃са въꙁне́съ десни́цею свое̑ю̀ , да́ти покаа́нїе і҆ил҃еви и҆ ѻ҆ставле́нїе грѣхоⷨ . и҆ м҄ы е҆смы того свѣдѣтеле гл҃омъ симъ , и҆ дх҃ъ же ст҃ы́и , е҆гоже дастъ б҃ъ вѣ́ровавшимъ е҆мꙋ · ѻ҆ни же слы́шавше надыма́хꙋсѧ . и҆ съвѣща́ша ѹби́ти и҆́х̾ · Въста́в же нѣ́кїи на со́нмищи фарисе́и и҆́менемъ гамалїи̑лъ , ꙁако́ноѹчи́тел̾ , что́мъ всѣми люⷣмѝ , повелѣ , вн҄ѣ ма́ло чт҄о а҆пⷵлоⷨ ѹстꙋпи́ти . рече́ же к ни́мъ , мꙋжїе і҆и̑л҃ьтѧне , внима́ите себѣ ѻ҆ чл҃цⷯѣ си́хъ , чт҄о хо́щете сътвори́ти . предъ си́ми б҄о дн҃ьми въста̀ ѳе́вда , гл҃ѧ бы́ти нѣ́что себѐ , е҆мꙋ́же прилѣпи́шасѧ число́мъ мꙋ́жїи ꙗ҆́ко четы́рист҄а , и҆́же ѹбїе́нъ бы́сть , и҆ вс҄и е҆ли́цы вѣ́роваша е҆мꙋ , раꙁы́до́шасѧ , и҆ бы́ша нивочто́же · Посе́мъ въста̀ і҆юда ҆́ галїле́ѧнинъ въ дн҃и написа́нїѧ , и҆ ѿвлечѐ люди дово́льны въ слⷣѣ себѐ . и҆ то́й поги́бе и҆ вс҄и е҆ли́цы послꙋшаша е҆го , раꙁсы́пашасѧ , и҆ нн҃ѣ гл҃ю ваⷨ , ѿстꙋпи́те ѿ чл҃къ сиⷯ , і҆ ѻ҆ста́вите и҆́хъ . ꙗ҆́ко а҆́ще бꙋ́детъ ѿ чл҃къ съвⷮѣ  , и҆ли дѣло с҄е , раꙁори́тсѧ . а҆́ще ли же ѿ б҃а е҆́сть , не мо́жете раꙁори́ти т҄о , е҆д̑а ка́ко и҆ бг҃обо́рцы ѻ҆брѧ́щетесѧ · послꙋшашаⷤ‍ⷷ е҆го , и҆ приꙁва́вше а҆пⷵлы , би́вше ꙁапрѣти́ша и҆́мъ , не гл҃ати ѻ҆ и҆́мени і҆с҃овѣ , и҆ ѿпꙋсти́ша и҆хъ . ѻ҆ни́ же оу҆́бо и҆дѧ́хꙋ ра́дꙋю̑щесѧ ѿ лица̀ събо́рꙋ , ꙗ҆́ко ꙁа́ имѧ е҆го сподо́бишасѧ бесче́стїе прїѧ҆́ти . въ всѧ́ же дн҃и въ цр҃кви , и҆ в домѣх̾ не престаа́хꙋ ѹча́ще , и҆ бл҃говѣствꙋюще і҆с҃а х҃а ·
Глⷡ‍҇а , ѕ҃ · ꙁаⷱ‍҇ , ѕ҃і · Въ дн҃еⷯ же си́хъ , ѹмно́жившемсѧ ѹчн҃комъ , бысть ропта́нїе е҆́ллиномъ къ е҆вр́еѻⷨ , ꙗ҆́ко преꙁри́ми быва́хꙋ въ слꙋже́нїи повседн҃е́внѣмъ вдови́ца ихъ · Приꙁва́вше же дв҄анадесѧтїи мно́жество ѹчени́къ , рѣша . не ѹго́дно е҆сть на́мъ ѻ҆ста́вльшемъ сло́во бж҃їе , слꙋжи́ти трапе́ꙁамъ · ѹсмотри́те ѹбо бра́тїе мꙋ́жа ѿ ва́с̾ свидѣтельствованы сеⷣмь , и҆спо́лнены дх҃а ст҃а и҆ премꙋ́дрости , и҆́хже поста́вимъ наⷣ слꙋжбою сею̀ . м҄ы же въ мл҃твѣ и҆ слꙋже́нїи сло́ва пребꙋ́демъ . и҆ ѹго́дно бы́сть сло́во с҄е предъ всѣмъ наро́домъ · И҆ и҆ꙁбра́ша стефа́на , мꙋжа и҆спо́лнена вѣ́ры и҆ дх҃а ст҃а , и҆ фїли́ппа и҆ про́хора , и҆ никоно́ра , и҆ ти́мона , и҆ парме́на , и҆ никола́ѧ̀ прише́лца а҆нтиѻ҆хїискаго , и҆хже поста́виша предъ а҆плы , и҆ помоли́вшесѧ , въꙁложиша на́ нѧ рꙋцѣ . и҆ сло́во бж҃їе растѧ́ше , и҆ мно́жашесѧ число̀ ѹчн҃къ въ і҆ерⷵли́мѣ ѕѣло̀ . и҆ мно́г̾ нароⷣ сщ҃енникъ , послꙋшахꙋ вѣ́рою · ꙁаⷱ‍҇ , ꙁ҃і · Стефа́нъ же и҆спо́лнь вѣ́ры и҆ си́лы , творѧ́ше ꙁна́менїѧ и҆ чюдеса̀ , ве́лїа въ людехъ . въста́ша же нѣ́цыи ѿ со́н̾ма гл҃емаго ливерти́н̾ска , и҆ кирине́иска , и҆ а҆леѯа́ндрьска , і҆ иже ѿ киликїѧ и҆ а҆сїѧ , състѧꙁа́ющесѧ съ стефа́номъ , и҆ не можа́хꙋ противꙋ ста́ти премꙋдрости , и҆ дх҃ꙋ и҆мже гл҃аше · Тогда̀ ѝꙁведо́ша мꙋ́жа , гл҃юща ꙗ҆ко слы́шахомъ е҆го гл҃юща гл҃ы хꙋ́лны на моѷсе́ѧ и на б҃а · сподвиго́ша же лю́ди и҆ ста́рца и҆ книжники , и҆ въста́вше въсхи́тиша е҆го , и҆ приведо́ша на со́нмиище . поста́виша же свѣдѣтелѧ ло́жны , гл҃юща · Ꙗ҆́ко чл҃къ се́й не преста́етъ глаго́лы хꙋлныѧ гл҃ѧ , на мѣ́сто ст҃ое сїе и҆ ꙁако́нъ · Слы́шахоⷨ бо е҆го гл҃юща , ꙗ҆́ко і҆с҃ наꙁаре́и се́й раꙁори́т̾ мѣ́сто сїе , і҆ и҆ꙁмѣни́т̾ ѻ҆бы́чаѧ , ꙗ҆́же предаде намъ моѷсе́и · И҆ въꙁрѣ́вше на́нь вс҄и сѣдѧ́щеѝ въ со́нмищи , видѣша лицѐ е҆го ꙗ҆́ко лицѐ а҆гг҃лꙋ ·
Глⷡ‍҇а , ꙁ҃ · Рече́ же а҆рхїере́й . а҆ще ѹ҆бо сїа та́ко сꙋть; ѻ҆́н же рече , Мꙋ́жїе бра́тїѧ и҆ ѡⷮц҃ы послꙋшайте . б҃ъ сла́вы ꙗ҆́ви́сѧ ѡⷮц҃ꙋ на́шемꙋ а҆враа́мꙋ . сꙋщꙋ въ междорѣчїи , Пре́ жде да́же не всели́тисѧ е҆мꙋ в харра́нь , И҆ рече к немꙋ , иꙁы́ди ѡⷮ ꙁемлѧ̀ твоѧ и҆ ѡⷮ рода твое̑го , и҆ ѡⷮ до́мꙋ ѡⷮц҃а твое̑го , и҆ прїидѝ въ ꙁе́млю , е҆ѧ̑же а҆ще т҄и покажꙋ , тогда и҆ꙁы́де ѡⷮ ꙁемлѧ̀ халдѣ́искїѧ , вселисѧ въ харра́нь · И҆ ѡⷮтꙋдꙋ по ѹ҆ме́р̾тїи ѡⷮц҃а е҆го , пресели е҆го въ ꙁемлю сїю , на не́иже в҄ы нн҃ѣ живетѐ . и҆ не да́стъ е҆мꙋ наслѣ́ дїа в не́и , ни стопы ноꙁѣ · И҆ ѻ҆бѣща̀ да́ти е҆мꙋ въ ѻ҆дер̾жа́нїе еѧ̀ , и҆ сѣмени е҆го по не́мъ . нѣ сꙋщꙋ е҆мꙋ ча́дꙋ . гл҃а же си́це б҃ъ , ꙗ҆ко бꙋдетъ сѣмѧ е҆го прише́лцы въ ꙁеⷨлѝ чюждеи , и҆ поработѧтъ е҆̀ , и҆ ѻ҆ѕло́бѧⷮ лѣтъ четы́риста . и҆ ꙗ҆ꙁы́кꙋ е҆мꙋ́же порабо́таютъ , сꙋжꙋ̀ а҆́ꙁъ , реⷱ‍҇ б҃ъ . и҆ по си́хъ и҆ꙁы́дꙋтъ и҆ послꙋ́жат̾ ми на мѣ́стѣ се́мъ . и҆ да́стъ е҆мꙋ̀ ꙁавѣт̾ ѻ҆брѣꙁанїѧ . и҆ та́ко родѝ і҆саа́ка , и҆ ѻ҆брѣ́ꙁа е҆го въ дн҃ь ѻ҆смы́и · І҆ и҆саа́къ і҆ꙗ҆́кова . і҆ и҆ꙗ҆́ковъ ѻ҆́бана́десѧте патрїа́рха . и҆ патрїа́рси . поꙁави́дѣвше і҆ѻ҆́сифꙋ , прода́ша е҆го въ е҆ги́пеⷮ . и҆ б҄ѣ б҃ъ с ни́мъ . і҆ и҆ꙁѧтъ е҆го ѡⷮ всѣх̾ скорбе́и е҆го , и҆ да́сть е҆мꙋ блгⷣть и҆ премꙋдрость преⷣ фараѻ҆́номъ царемъ е҆гѷ петьскимъ , и҆ поста́ви е҆го вожда наⷣ е҆гѷптомъ и҆ надо всѣмъ до́момъ свои̑ мъ . прїиде же глаⷣ на всю̀ ꙁе́млю е҆гѷпет̾скꙋю , и҆ ханаа҆́ню , и҆ ско́рбь ве́лїа , и҆ не ѻ҆брѣта́хꙋ сы́тости ѡⷮц҃ы на́ши . слы́шав̾ же і҆аковъ сꙋщꙋю пшени́ цꙋ въ е҆гѷптѣ , посла̀ ѡⷮца ҃ на́ша пе́рвѣе , и внегда второ́е прїидо́ша поꙁна́нъ бы́сть і҆ѻ҆́сифъ бра́тїи свое́ й , и҆ ѧ҆́вѣ бы́сть фараѻ҆нови ро́дъ і҆ѻ҆́сифовъ · Посла́в же і҆ѻ҆́сифъ , приꙁва ѡⷮца ҃ свое̑го і҆ꙗ҆́кова , и҆ ве́сь родъ дш҃ъ сеⷣмьдесѧⷮ и҆ пѧ́ть . сни́де же і҆ꙗ҆́ковъ въ е҆ гѷпеⷮ , и сконча́сѧ самъ и҆ ѡⷮц҃ы на́ши . и҆ пренесе́ни бы́ша въ сихемъ . и҆ положе́ни бы́ша въ́ гробѣ , еже кꙋпѝ а҆враа́мъ цѣно́ю сребра̀ , ѡⷮ сн҃овъ е҆м̾моровъ сихе́ма . и҆ ꙗ҆́коже приближа́шесѧ вре́мѧ ѻ҆бѣтованїѧ , и҆же клѧ́тсѧ б҃ъ а҆враа́мꙋ , въꙁрасто́ша лю́дїе , и҆ ѹ҆мно́жишасѧ въ е҆гѷптѣ , до́ндеже наста̀ ца́рь и҆́нъ и҆́же не ꙁнаа́ше і҆ѻ҆́сифа . се́и ѕлѣ̀ ѹ҆мы́сливъ ѡ҆ ро́дѣ на́шемъ , и҆ ѻ҆ѕло́би ѡⷮц҃а на́ша ѹ҆морити младе́нца и҆хъ и҆ не ѻ҆живити . в не́же вре́мѧ родисѧ моѷсе́и , и҆ бѣ̀ ѹ҆годенъ бг҃ови , и҆же въспита́нъ бы́сть мцⷵа три в̾ домꙋ̀ ѡⷮц҃а свое̑го . ѡⷮве́рженꙋ же е҆мꙋ̀ , вꙁѧ́тъ е҆го дщѝ фараѻ҆́нова , и҆ въспита̀ е҆го себѣ̀ въ сн҃а , и҆ нака́ꙁанъ бы́сть моѷсеи все́и премꙋ́дрости е҆гѷпеⷮстѣи . бѣ же си́ленъ въ дѣлехъ и҆ словесѣхъ  . и҆ ꙗ҆коже наполнѧ́шесѧ е҆мꙋ̀ четы́редесѧтъ лⷮѣ вре́мѧ , вꙁы́де на́ срⷣце е҆мꙋ посѣтити бра́тїю свою сн҃ы і҆ил҃евы . и҆ видѣ́въ нѣ́кое̑го ѻ҆би́дима , посо́бьствова , и҆ сътворѝ ѡⷮмще́нїе ѻ҆би́димомꙋ ѹ҆бивъ е҆гип̾тѧнина . мнѧ́ше же раꙁꙋмѣти бра́тїѧмъ свои̑м̾ , ꙗ҆́ко б҃ъ рꙋко́ю е҆го да́стъ и҆мъ сп҃се́нїе . ѻ҆ни же не раꙁꙋмѣша · въ ѹ҆трѣи̑ же дн҃ь , ꙗ҆́висѧ иⷨ тѧ́жꙋщемсѧ , и҆ привлача́ше и҆хъ въ смире́нїе , ре́къ , мꙋ́жїе бра́тїа е҆сте в҄ы , въскꙋю ѻ҆би́дите дрꙋгъ дрꙋга; ѻ҆би́дѧи же бли́жнѧго ѡⷮри́нꙋ и҆̀ ре́к̾ , кто̀ т҄ѧ поста́ви кнѧ́ѕѧ и҆ сꙋдїю наⷣ нами; е҆да ѹ҆би́ти мѧ т҄ы хо́щеши , и҆́мже ѻ҆́браꙁомъ ѹ҆би́лъ е҆си вчера е҆гѷптѧнина; Бѣжа же моѷсе́и ѻ҆ словесѝ се́мъ , и҆ бы́сть пришле́цъ въ ꙁеⷨлѝ мадїам̾стѣи , и҆дѣ́же роди сн҃а дв҄а . и҆ і҆спо́лньшемсѧ лѣтомъ четы́редесѧ́те , ꙗ҆ви́сѧ е҆мꙋ въ пꙋсты́ни горы̀ сина́искїа а҆́гг҃лъ гн҃ь , въ пламени ѻ҆́гненѣ въ кꙋпи́нѣ моѷсе́и же видѣвъ . дивлѧ́шесѧ видѣ́нїю . пристꙋпающꙋ же е҆мꙋ раꙁꙋмѣти , бы́сть гласъ гн҃ь к немꙋ̀ , а҆ꙁъ б҃ъ ѡⷮц҃ъ твои́хъ · Бг҃ъ авраа́мовъ . бг҃ъ і́саа́ковъ . и́ б҃ъ і҆а́ковль · тре́петенъ же бы́въ моѷсе́и , не смѣѧ̑ше смотрити . рече же е҆мꙋ г҃ь , раꙁрѣши сапо́гъ но́гꙋ твоею̀ , мѣсто бо на неⷨже стои̑ши , ꙁемлѧ̀ ст҃а е҆сть · Видѧ̀ ви́дѣхъ ѻ҆ꙁлобле́нїе людїи моих̾ , и҆же въ е҆гѵ́птѣ , и҆ стенанїе и҆хъ ѹ҆слы́шахъ , и҆ снидо́хъ и҆ꙁѧтѝ и҆х̾ , и҆ нн҃ѣ грѧди и҆ послю тѧ въ е҆гѵ́петъ . сего моѷсе́а , е҆гоже ѡⷮринꙋша , рекше , кто̀ т҄ѧ поста́ви кнѧѕѧ и сꙋдїю; сего б҃ъ кн҃ꙁѧ і҆ и҆ꙁба́вителѧ посла̀ рꙋко́ю а҆́гг҃ла ꙗ҆́вльшагосѧ е҆мꙋ въ кꙋпи́нѣ · Се́и и҆ꙁведѐ и҆хъ , сътвори́въ чюдеса̀ и҆ ꙁна́менїа въ ꙁемлѝ е҆гѵ́петьстѣи , и҆ въ че́рм̾номъ мо́ри . и҆ въ пꙋсты́ни , лѣтъ четы́редесѧть · Се́и е҆сть моѷсе́и , рекїи сн҃омъ іи̑л҃евомъ . пррⷪ‍҇о́ка ва́мъ въꙁ̾дви́гнетъ г҃ь б҃ъ вашъ ѡⷮ братїа ва́шеа , ꙗ҆́ко менѐ того послꙋшаите · Сеи е҆сть бы́выѝ въ цр҃кви въ пꙋсты́ни съ а҆́гг҃ломъ гл҃авшемъ е҆мꙋ̀ въ горѣ сина́истеи , и҆ ѡⷮц҃емъ на́шимъ , и҆же прїѧ̑тъ словеса̀ жи́ва дати наⷨ , е҆гоже не въсхотѣша послꙋшати ѡⷮц҃ы на́ши , н҄о ѡⷮри́нꙋша и҆̀ , и҆ ѻ҆брати́шасѧ срⷣ цемъ свои̑ мъ въ е҆гѵ́петъ , ре́кше а҆а҆ро́нꙋ , сътворѝ намъ бо́ги и҆же преⷣи̑дꙋтъ преⷣ на́ми . моѷсе́и б҄о се́и и҆же и҆ꙁведѐ на́съ ѡⷮ ꙁемлѧ̀ е҆ги́пеⷮскїѧ , не вѣмы чт҄о бы́сть е҆мꙋ . и҆ теле́цъ сътвори́ша въ дн҃и ѻ҆́ны и҆ принесо́ ша же́ртвꙋ и҆́долꙋ . и҆ веселѧ́хꙋсѧ въ дѣ́лехъ рꙋ́кꙋ своею . ѡⷮ врати́ же сѧ б҃ъ и҆ предадѐ и҆хъ слꙋжити во́ем̾ нбⷵнымъ . ꙗ҆́коже пи́шетъ въ кни́ꙁѣ пррⷪ‍҇къ . е҆да ꙁаколе́нїѧ и҆ же́ртвы принесо́сте м҄и лѣтъ четы́редесѧте , въ пꙋстыни , до́ме і҆и̑л҃ев; и҆ въспрїа̑сте кро́вь моло́ховъ , и҆ ꙁвѣ́ꙁдꙋ бо́га ва́шего ремфа́на , ѻ҆́браꙁы ꙗ҆́же сътвори́сте поклонѧ́тисѧ и҆мъ . и҆ преселю̀ в҄ы да́лее вавило́на . сѣ́нь свидѣ́нїѧ бѣѧ̑ше ѡⷮц҃емъ на́шиⷨ въ пꙋсты́ни , ꙗ҆коже повелѣ гл҃ѧѝ моѷсе́ѻ҆ви , сътвори́ти ю҆̀ по ѻ҆́браꙁꙋ е҆гоже видѣ̀ . еѧ̑же и҆ внесо́ша прїеⷨше ѡⷮц҃ы на́ши съ і҆сꙋсоⷨ , въ ѻ҆держа́нїе ꙗ҆́ꙁы́комъ . е҆ѧ ̑же и҆ꙁ ри́нꙋ б҃ ъ ѡⷮ лица̀ ѡⷮц҃ъ на́шиⷯ даже до дн҃їи дв҃да , и҆же ѻ҆брѣте блгⷣть преⷣ бг҃ом̾ , і҆ и҆спросѝ ѻ҆брѣ́сти селе́нїе б҃ꙋ і҆а́ковлю · Соло́мон же съꙁда̀ е҆мꙋ хра́мъ . н҄о вы́шнїи не въ рꙋкотворе́нахъ цр҃квахъ живе́тъ , Ꙗ҆́коже пррⷪ‍҇къ гл҃етъ . нб҃о мн҄ѣ прⷵто́лъ е҆сть , ꙁемлѧ же поⷣно́жїе нога́ма мои̑ма . кїи хра́мъ съꙁи́ждете м҄и гл҃етъ г҃ь , и҆ли ко́е мѣсто поко́ищꙋ мое̑мꙋ; не рꙋка ли моѧ̀ сътворѝ сїѧ вс҄ѧ; жестоковы́ини , и҆ неѻ҆брѣ́ꙁани срⷣцы и҆ ѹ҆шесы̀ , в҄ы присно дх҃ꙋ ст҃омꙋ проти́витесѧ , ꙗ҆́коже ѡⷮцы ва́ши , тако и҆ в҄ы . кого ѡⷮ проро́къ не и҆ꙁгна́ша ѡⷮц҃ы ва́ши; и҆ ѹ҆би́ша провъꙁвѣсти́вшаѧ ѻ҆ пришествїи пра́веⷣнаго , е҆мꙋ́же в҄ы нн҃ѣ преда́теле и҆ ѹ҆бїи́ца бы́сте · И҆же прїѧ̑сте ꙁако́нъ по велѣ́нїемъ а҆́гг҃лъ , и҆ не съхрани́сте · Слы́шаще же сїа , распыха́хꙋсѧ срⷣцы свои̑ми , и҆ скрежета́хꙋ ꙁꙋбы̀ на́нь · Стефа́н̾ же сы́и и҆сполнь дх҃а ст҃а , въꙁрѣвъ на́ нб҃о , видѣ̀ славꙋ бж҃їю , і҆и҆с҃а стоѧ̑ща ѻ҆деснꙋю б҃а . и҆ реⷱ‍҇ , с҄е ви́жꙋ нб҃са ѡⷮвр́ьста , и҆ сн҃а чл҃ча ѻ҆деснꙋ́ю стоѧ́ща б҃а . въꙁопи́вше же гла́сомъ ве́лїемъ , ꙁатыка́хꙋ оу҆́ши своѝ , и҆ ѹ҆стреми́шасѧ е҆дїнодꙋшно на́нь · И҆ і҆ꙁвеⷣше вн҄ѣ града , ка́менїемъ побива́хꙋ е҆го . и҆ свѣдѣтелїе положиша риꙁы при ногꙋ ю҆́ноша нарица́емаго са́ вла . и҆ ка́менїемъ побивахꙋ стефана мо́лѧщасѧ и҆ гл҃юща . г҃и і҆с҃е , прїими дх҃ъ мои · Преклонь же колѣни , и҆ въꙁопи гла́сомъ ве́лїемъ , г҃и , не поста́ви и҆мъ грѣха̀ сего . и҆ сїѧ рекъ ѹ҆спе ·   ꙁаⷱ‍҇ к҃ꙁ · Є҆́ще́ же гл҃ющꙋ петрꙋ̀ гл҃ы сїѧ , нападѐ дх҃ъ ст҃ыи на всѧ̀ слы́шащаѧ̀ сло́во , И҆ ѹ҆жасо́шасѧ и҆́же ѡⷮ ѻ҆брѣꙁанїа вѣрнїи , е҆ ли́цы прїидо́ша с петроⷨ , ꙗ҆́ко и҆ въ ꙗ҆́ꙁы́цѣхъ да́ръ ст҃аго дх҃а и҆ꙁлїѧ́сѧ . слы́шахꙋ бо и҆хъ гл҃юща ꙗ҆ꙁы́кы и҆ велича́юща б҃а  · Тогда ѡⷮвѣща петръ . е҆да во́дꙋ въꙁбрани́ти мо́жетъ кт҄о , е҆же не крⷵти́ти сѧ сим̾ и҆же дх҃ъ ст҃ыи прїа̑ша ꙗ҆коже и҆ м҄ы; повелѣ же и҆мъ крⷵти́тисѧ . въ и́мѧ гⷵдне тогда̀ моли́ша е҆го пребы́ти дн҃и нѣ́кыѧ ·
Глⷡ‍҇а , а҃і · Слы́шашѧ же апⷵли , и҆ братїѧ сꙋ́щїи въ і҆ѹ҆де́и , ꙗ҆ко и҆ ꙗ҆́ꙁы́цы прїѧ́ша сло́во бж҃їе · и҆ е҆гда вꙁы́де пе́тръ въ і҆е̑рⷵ лиⷨ , препира́хꙋсѧ с нимъ и҆же ѡⷮ ѻбрѣꙁа нїѧ , гл҃юще , Ꙗ҆́ко к мꙋже́мъ ѻ҆брѣ́ꙁанїѧ не и҆мꙋ́щимъ вни́де и҆ ѧ҆дѐ с ни́мѝ · Наче́н же пе́тръ , скаꙁаше и҆мъ по́ рѧдꙋ , гл҃ѧ · А҆ꙁъ бѣхъ въ́ градѣ и҆ѻ҆пїистемъ молѧ́сѧ , И҆ видѣхъ въ ѹ҆жасѣ видѣнїе , съходѧ́щъ съсꙋ́дъ нѣ́кїи ꙗ҆́ ко плащани́цꙋ ве́лїю ѡⷮ четы́ри краѧ ви́сѧщꙋ с н҃бс̾ , и҆ прїиде даже до менѐ , в ню́же въꙁрѣвъ сматрѧ́хъ , и҆ видѣхъ четвероно́гаѧ , и҆ ꙁвѣ́рѧ ꙁемныѧ и га́ды и҆ пти́ца нбⷵныа · И҆ слы́шахъ глаⷵ гл҃ющь мн҄ѣ , въставъ пе́тре ꙁаколѝ , и҆ ꙗ҆́жⷣь , Рѣ́хъ же , ника́коже г҃и , ꙗ҆́ко всѧ́ко скве́рно л҄и нечи́сто николи́же вни́де въ ѹ҆ста моа̀ · ѡⷮвѣща́ же ми гла́съ втори́цею с нб҃се гл҃ющь , ꙗ҆же б҃ъ ѻ҆чистѝ , т҄ы не сквернѝ . с҄ е же бы́сть трети́цею , и҆ па́кы вꙁѧ́шасѧ вс҄ѧ на́ нб҃о · И҆ с҄е а҆́бїе трїе мꙋжие ста́ша преⷣ хра́ миною , въ не́иже бѣхъ , посла́ни ѡⷮ кесарїѧ къ мн҄ѣ . реⷱ‍҇ же ми дх҃ъ и҆тѝ с ни́ми , ничто́же раꙁсꙋжа́а · Прїидо́шѧ же съ мною и҆ ше́сть бра тїа сїѝ , и҆ внидо́хомъ в домъ мꙋ́жа . скаꙁа же намъ , како видѣ̀ а҆́гг҃ла ст҃а в домꙋ своемъ , ста́вша и҆ ре́кша е҆мꙋ , послѝ въ і҆ѻ҆пъ мꙋжа , и҆ приꙁовѝ си́мона нарица́е̑маго петра̀ , и҆же речетъ гл҃ы к тебѣ , в ниⷯже сп҃се́шисѧ т҄ы и҆ весь до́мъ твои · внегда же начаⷯ гл҃а ти , нападѐ дх҃ъ ст҃ыи на нихъ , ꙗ҆́коже и҆ на н҄ы въ началѣ · помѧнꙋх́ же гл҃ъ гн҃ь , ꙗ҆́коже гл҃аше · і҆ѻа́нн̾ ѹ҆бо крⷵти въдою , в҄ы же и҆́мате крⷵтитисѧ дх҃ом̾ ст҃ыⷨ · да а҆́ще оу҆́бо равен̾ даръ даде и́м̾ б҃ъ , ꙗ҆́коже и҆ нам̾ вѣровавшимъ въ г҃а і҆с҃а х҃а , а҆́ꙁ же кт҄о бѣхъ си́ленъ въꙁ̾бранити бг҃а; Слы́шавше же сїѧ̀ ѹ҆молкоша , и҆ сла́влѧхꙋ б҃а , гл҃юще , ѹ҆ бо і҆ ꙗ҆ꙁы́комъ б҃ъ по каа̑нїе дасть въ животъ · ꙁаⷱ‍҇ к҃и · ѻ҆ви же ѹ҆бо раꙁсѣѧни быша ѡⷮ с́корби бы́вшаѧ при стефа́нѣ , прои̑доша до фѷникїѧ , и҆ кѷпра , и҆ а҆нтиѻ҆хїа , ни е҆ді́номꙋ же гл҃юще сло́ва , ток мо е҆ді́нѣмъ і҆ѹ҆де́ ѻмъ · Бѧ́хꙋ же нѣцыи ѡⷮ ни́хъ мꙋжїе кѷпрьстїи , и҆ кѷрине́йстїи , и҆же вшеⷣше въ а҆нтїѻ҆хїю , гл҃ахꙋ къ е҆́ллином̾ , бл҃говѣс твꙋюще г҃а і҆с҃а . и҆ б҄ѣ рꙋка̀ гн҃ѧ с ними , Мно́го же число̀ вѣ́ровавше , ѻ҆брати́шасѧ къ г҃ꙋ . слы́шано же бы́сть сло́во въ ѹ҆шїю цр҃кве , сꙋ щей же въ і҆ерⷵли́мѣхъ ѻ҆ нихъ , и҆ посла́ша вар на́вꙋ преити до антїѻ҆хїѧ́ . и҆же пришедъ , и҆ видѣвъ блгⷣть бж҃їю , въꙁра́довасѧ , и҆ молѧ́ше всѣхъ и҆ꙁволе́нїе̑мъ срⷣца терпѣти ѻ҆ г҃ѣ , ꙗ҆́ко б҄ѣ мꙋжъ бл҃гъ , і҆ и҆споⷧ‍҇нь дх҃а ст҃а и҆ вѣ́ры . и҆ приложи́сѧ наро́дъ многъ гв҃и · И҆ꙁы́де же въ та́рсъ варна́ва , въꙁыскати са́вла . и҆ ѻ҆брѣтъ е҆го , приведе и҆̀ въ аⷩ‍҇тїѻ҆хїю . бы́сть же и҆мъ лѣто цѣ́ло събра́тисѧ въ цр҃кви , и҆ ѹ҆чи́ти народ̾ мно́гъ , нарещи́ же прежⷣе въ а҆нтїѻ҆хїѝ ѹ҆чн҃кы хрїстїа҆́ны · Въ ты́ѧ̑ же дн҃и снидо́ша сѧ ѡⷮ і҆ерⷵ ли́ма прⷪ‍҇ро́цы въ а҆нтїѻ҆хїю . въста́в же е҆ді́нъ ѡⷮ них̾ и҆́менеⷨ а҆га́въ , наꙁна́менаше дх҃омъ , глад̾ вели́къ хотѧ́щъ бы́ти по все́и вселе́ннѣи . и҆же и҆ бысть при клавдїѝ ке́сари · Ѹ҆чн҃кы́ же , а҆ще и҆мѣ́ аше кт҄о . повелѣша ко́ждо иⷯ на слꙋжбꙋ посла́ти живꙋ́щимъ въ і҆оу́деѝ бра́тїѧ̑мъ , е҆же и҆ сътвори́ша , посла́вше къ ста́рцеⷨ рꙋкою варна́влею и҆ са́влею ·
Глⷡ‍҇а , в҃і · ꙁаⷱ‍҇ к҃ѳ · Въ ѻ҆́но же вре́мѧ , въꙁложѝ и҆́род ц҃ръ рꙋ цѣ , ѻ҆ꙁло́бити нѣкїѧ и҆же ѡⷮ цр҃кве · Ѹ҆ бѝ же і҆ак ́ ова брата і҆ѻ҆а́ннова мечемъ · И҆ видѣвъ ꙗ҆́ко го́дѣ е҆сть і҆ѹ҆де́ѻмъ приложѝ ꙗ҆́ти и҆ петра̀ · Бѣхꙋ же дн҃їе ѻ҆прѣс ночнїи , е҆гоже и҆ е́мъ , всадѝ въ темни́цꙋ . предавъ четы́ремъ четвери́цамъ во́и̑номъ стрещѝ е҆го , Хотѧ по па́сцѣ и҆ꙁвести е҆го к лю́демъ . и҆ ѹ҆ бо петра̀ стрежа́хꙋ въ темни́цы . молитва же б҄ѣ прилѣ́жна быва́ема ѡⷮ цр҃кве къ б҃ꙋ ѻ҆ немъ · Є҆гда же хотѧ́ше е҆го и҆ꙁвестѝ и҆́ родъ , в нощи той б҄ѣ петръ сп̑ѧ междꙋ̀ дв҄ѣма во́и̑нома , Свѧ́ꙁанъ оу҆́жема желѣ́ꙁнома двѣма̀ , стра́жїе преⷣ две́рми стрежа́хꙋ темни́ цꙋ · И҆ с҄е а҆́гг҃лъ гн҃ь прїиде , и҆ свѣтъ въсїѧ въ хра́минѣ · Тлъкнꙋв же въ ре́бра петра̀ въꙁдвиже е҆го гл҃ѧ , въстани въскорѣ · и҆ спадоша е҆мꙋ оу҆́жа желѣꙁнаа с рꙋ́кꙋ . реⷱ‍҇ же а҆гг҃лъ к не мꙋ , препоѧ҆́шисѧ , и҆ въстꙋпѝ въ плесни́цы своѧ̀ . Сътвори же тако . и҆ гл҃а е҆мꙋ , ѻ҆блецысѧ въ ри́ꙁꙋ свою и҆ послⷣѣствꙋй м҄и · І҆ и҆ꙁшеⷣ въ слⷣѣ и҆ дѧше е҆го , и҆ не вѣ́дѧше ꙗ҆ко и́стинна еⷵ бы́в шее ѡⷮ а́гг҃ла , Мнѧ́ше же со́нъ ꙁрѣти . прошеⷣше же пр́ъвꙋю стра́жꙋ и҆ вторꙋ́ю , прїидо́ста въ врата желѣ́ꙁнаѧ въводѧ́щаѧ въ грⷣа , ꙗ҆́же ѻ҆ себѣ ѡⷮверꙁо́шасѧ и́ма · І҆ и҆ꙁшеⷣше преи̑доша стогнꙋ е҆ді́нꙋ . и҆ а́бїе ѡⷮ стꙋпѝ а҆́гг҃лъ ѡⷮ него · И҆ пе́тръ бы́въ въ себѣ , рече . нн҃ѣ вѣмъ въи҆́стиннꙋ , ꙗ҆́ко посла̀ б҃ъ а҆гг҃ла свое̑го і҆ и҆ꙁ ѧ́тъ м҄ѧ и҆ꙁ рꙋки и҆́родовы , и҆ всего чаѧ́нїѧ людїи і҆ѹ҆де́йскыхъ · ꙁаⷱ‍҇ л҃ · Смо́трь же , прїиде в домъ ма́рїинъ , ма́тере і҆ѻ҆ан ́ новы , нарица́емаго ма́рка , И҆дѣже бѣхꙋ мно́ѕи събрани , и҆ молѧ́щесѧ . тлъкнꙋ́вшꙋ же пет рꙋ въ врата̀ дворꙋ . пристꙋпѝ рабы́ни слы́ша ти , и҆́менемъ родїи . и҆ поꙁна́вши гласъ петро́въ , ѡⷮ ра́дости не ѡⷮвр́ьꙁе вратъ , Прите́кши же скаꙁа̀ петра преⷣ враты стоѧ̑ща . ѻ҆ни же к неи рѣша , Бѣснꙋе̑ши ли сѧ; ѻ҆на же креплѧ́шесѧ тако быти · ѻ҆ни же гл҃ахꙋ , а҆гг҃лъ е҆го е҆сть . петръ же пребываше тлъкїи . ѡⷮ вр́ьꙁше же видѣша е҆го , и҆ ѹ҆жасо́шасѧ · Пома а́въ же иⷨ рꙋкою́ , молча́ти , скаꙁа̀ иⷨ , како г҃ь е҆го и҆ꙁведе и҆ с темни́цы . рече же , въꙁвѣсти́те і҆а́ковꙋ , и҆ бра́тїѧмъ сїѧ̀ . і҆ и҆ꙁшедъ и҆́де въ и́но мѣсто · Бы́вшꙋ же дн҃и , б҄ѣ мо́лва не ма́ла въ во́и̑нѣхъ , Чт҄о ѹ҆бо петрꙋ бы́сть . и҆́род же пои̑скавъ е҆го , и҆ не ѻ҆брѣтъ , и҆ і҆стѧꙁа́въ стра́жїи , повелѣ ѡⷮвести и҆хъ . и҆ꙁшеⷣ ѡⷮ и҆ѹ҆де́а в кесарїю́ живѧ́ше · Бѣ же і҆́родъ гнѣ́ ваѧсѧ на ти́рѧны и҆ сидо́нѧны · е҆ді́нодꙋшно же прїидо́шѧ к немꙋ̀ , и҆ ѹ҆моли́вше вла́ста пос те́лника царева , проша́хꙋ ми́ръ да быша пита́лисѧ страны иⷯ ѡⷮ црⷵтва е҆го . въ на рочиⷮ же дн҃ь ѻ҆блъкъсѧ і҆родъ въ ѻ҆дежꙋ ца́рьскꙋ , И҆ сⷣѣ на сꙋдищи преⷣ народоⷨ съ гордостию гл҃аше к ниⷨ . наро́дъ же въꙁглашаше , гласъ бж҃ їи а҆ не чл҃чь . внеꙁа́пꙋ же пораꙁѝ е҆го а҆гг҃лъ гн҃ь , ꙁане не дадѐ сла́вꙋ б҃ꙋ . и҆ бывъ чер̾вми и҆ꙁъѧ̑денъ , и҆ꙁдъше . и҆ сло́во бж҃їе растѧше и҆ мно́жашесѧ · ꙁаⷱ‍҇ л҃а · Варна́ва же и҆ са́влъ въꙁ̾врати́стасѧ въ і҆ерⷵ ли́мъ сконча́вше слꙋ́жбꙋ · Пое̑мше же съ собою і҆ и҆ѻ҆а́нна нарица́емаго ма́рка ·
Глⷡ‍҇а , г҃і · Бѧ́хꙋ же нѣ́ цыи въ а҆нтїѻ҆хїи сꙋщей цр҃кви , проро́цы и҆ ѹ҆чи́теле , Варнава́ же и҆ симеѻⷩ‍҇ нарица́емыи ни́геръ , и҆ лꙋкїе киринеанинъ , манаи̑нъ же и҆родꙋ четвер товла́стникꙋ дрꙋгъ , І҆ с́авлъ . слꙋжа́щим же и҆́мъ гв҃и , и҆ постѧ́щимъсѧ , рече дх҃ъ ст҃ыи , ѡⷮдѣлите м҄и варнавꙋ и҆ савла на дѣло , на неже приꙁвахъ и҆хъ . Тогда пости́вшесѧ и҆ по молившесѧ , и҆ въꙁлоⷤше рꙋ́ки на́ нѧ , послаша иⷯ · Сїа оу҆́бо по́слана бывша ѡⷮ дх҃а ст҃а , снидо́ша въ селевкі́ю · ѡⷮтꙋ́дꙋ же ѡⷮплы́ша въ ки́пръ . и҆ бывше въ салами́нѣ , въꙁвѣща́хꙋ сло́во бж҃їе на со́нъмищихъ і҆ѹ҆де́искихъ . И҆мѣ́с та же і҆ѻ҆а́нна слꙋгꙋ . прошеⷣша же ѻ҆́с троⷡ‍҇ да́же до па́фа , ѻ҆брѣто́ста же нѣ́кое̑го мꙋжа вол̾хва л̾жепророка і҆ѹ҆де́анина е҆мꙋже и҆мѧ вар и́и̑сꙋсъ , и҆же бѣ съ а҆нѳипа́томъ се́ргїе̑мъ па́вломъ мꙋжемъ раꙁꙋ́мныⷨ · Се́и́ приꙁвав̾ варна́ вꙋ и҆ са́вла , вꙁыска̀ ѹ҆слы́шати сло́во бж҃їе · Противлѧ́ше же сѧ иⷨ е҆лли́ма влъ́хвъ , тако б҄о скаꙁаеⷮсѧ и҆́мѧ е҆го . и҆скїи раⷥврати́ти а҆нѳипа́ та ѡⷮ вѣры · Са́влъ же , и҆же и҆ па́велъ и҆спо́лънисѧ дх҃а ст҃а , и҆ въꙁрѣвъ нань , рече · ѡѼ и҆спо́лънене всѧ́коѧ̀ льсти и҆ всѧкоѧ̀ ꙁло́бы , сы́не дїаво ловъ , вра́ же всѧ́коа пра́вды , не преста́е̑ши ли раⷥвраща́ѧ пꙋтѝ гн҃ѧ пра́выѧ; и҆ нн҃ѣ с҄е рꙋка гн҃ѧ на́ тѧ , и҆ бꙋдеши слѣпъ , не видѧ сл҃нца до́ времене , и҆ вънеꙁа́пꙋ нападе нань мра́къ и҆ т҄ма , и҆ ѻ҆сѧꙁа́ѧ и҆скаше вожда · Тогда̀ видѣвъ а҆нѳѷпатъ бы́вшее , вѣ́рова , дивѧ́сѧ ѻ҆ ѹ҆ че́нїи гн҃и · ꙁаⷱ‍҇ л҃в · Ѡⷮвеⷥше же сѧ ѡⷮ па́фа сꙋщїѝ съ па́влоⷨ , прїидо́ша въ пергїю памфилїискꙋю · І҆ѻ҆аннъ же ѡⷮ лꙋчи́всѧ ѡⷮ нею , въꙁъврати́сѧ въ і҆ерⷵли́мъ . ѻ҆на же прошеⷣша ѡⷮ пергїи , прїидо́ста въ а҆нтїѻ҆хі́ю писидїискꙋю , И҆ вшеⷣше въ со́нмище въ дн҃ь сꙋбо́тныи , сѣдо́ста · По чте́нїи же ꙁако́на и҆ пррⷪ‍҇къ , посла́ша нача́лницы со́нмища к ниⷨ , гл҃ю ще , Мꙋ́жїе бра́тїа , а҆ще е҆сть сло́во въ васъ ѹ҆тѣшенїѧ къ лю́демъ , гл҃ита · Въста́в же па́велъ , и҆ помаа́въ рꙋкою , рече · мꙋ́жїе і҆ил҃ьтѧ не , и҆ боѧ́щеѝсѧ б҃а , ѹ҆слы́шите . б҃ъ людїи сихъ  , и҆ꙁбра̀ ѡⷮц҃а на́шѧ , и лю́ди въꙁнесѐ въ прише́льствїи въ ꙁемли е҆гѵ́пеⷮстѣи · И҆ съ мы́ш цею высо́кою и҆ꙁведе и҆хъ и҆ꙁ неѧ̀ , и҆ до четы́ридесѧть лѣт̾ препита и҆хъ въ пꙋсты́ни · И҆ ниꙁложи́въ ꙗ҆́ꙁыкъ седмь , въ ꙁемли ханаа́ньс тѣи , даде иⷨ въ наслѣ́дїе ꙁемлю и҆хъ · И҆ по си́хъ ꙗ҆́ко лѣтъ четы́рист҄а и҆ пѧⷮдесѧть , дадѐ и҆мъ сꙋдїѧ до самꙋ́ила пррⷪ‍҇ка · И҆ ѡⷮ тꙋдꙋ проси́ша цр҃ѧ , и дадѐ и҆мъ б҃ъ саоу҆́ла сн҃а ки́ссова , мꙋжа ѡⷮ колѣна вениа̑ми́нова , лѣт̾ четы́ридесѧ́ть · И҆ преста́вль е҆го , въꙁдви́же иⷨ дв҃да въ цр҃ѧ . е҆мꙋже и҆ рече свѣдѣтельствовавъ · ѻ҆б рѣтоⷯ дв҃да і҆е̑се́ѻ҆ва , мꙋ́жа по́ срⷣцꙋ мое̑мꙋ , И҆же сътвориⷮ вс҄ѧ хотѣ́нїа моѧ̀ . ѡⷮ сего̀ сѣмени бг҃ъ по ѻ҆бѣтова́нїю , въꙁ̾дви́же і҆ил҃ю сп҃се́нїе і҆с҃а , Про повѣ́давшꙋ і҆ѻ҆а́ннꙋ преⷣ лицеⷨ внитїа е҆го , кр҃ще́ нїе покаа́нїѧ всѣмъ лю́деⷨ і҆ил҃евымъ · ꙁаⷱ‍҇ л҃г · И҆́ ꙗ҆́коже скоⷩ‍҇чава́ше і҆ѻ҆а́ннъ тече́нїе , гл҃аше · Ко го м҄ѧ непщꙋ́ете бы́ти; нѣ́смь а҆ꙁъ , н҄о сѐ грѧ деⷮ по мнѣ , е҆мꙋже нѣ́смь досто́и̑нъ раꙁрѣши ти реме́нь сапогꙋ е҆го · Мꙋ́жїе бра́тїа , сн҃ове ро́да а҆враа́млѧ , і҆ и́же въ васъ боѧ́щейсѧ б҃а , Ва́мъ сло́во сп҃се́нїа сего посла́сѧ . живꙋщїѝ б҄о въ і҆ерⷵли́мѣ и҆ кнѧ́ѕи и҆́хъ сего не раꙁꙋмѣ́вше , и҆ гласъ пррⷪ‍҇ческиⷯ и҆же по всѧ сꙋбо́ты что́мыⷯ , Сꙋди́вше сконча́ша , и҆ ни е҆ді́ноѧ̀ вины̀ смр҃тны ѻ҆брѣтше , проси́шѧ ѹ҆ пила́та ѹ҆би́ти е҆го . ꙗ҆коже сконча́шѧ вс҄ѧ ꙗ҆́же ѻ҆ не́мъ пи́санаа̀ , снемше съ́ древа . положи́ша въ гробѣ , Бг҃ъ же въскрⷵси е҆го ѡⷮ ме́рътвыхъ , И҆же ꙗ҆́ви́сѧ на́ дн҃и мно́ги , въꙁшеⷣшим̾ с ниⷨ ѡⷮ галиле́ѧ въ і҆ерⷵлиⷨ , и҆же нн҃ѣ сꙋть свѣ́дѣтеле е҆го к лю́деⷨ . и҆ мы ваⷨ бл҃говѣствꙋе̑мъ е҆же къ ѡⷮц҃еⷨ ѻ҆бѣтова́ нїе бы́вшее , Ꙗ҆́ко сїе бг҃ъ сконча̀ чѧ́домъ и҆хъ , наⷨ въꙁдви́гъ і҆с҃а · Ꙗ҆́коже и҆ въ ѱалмѣ вто ромъ пи́шетъ , сн҃ъ мо́и е҆си т҄ы , а҆ꙁъ днеⷵ родихъ т҄ѧ · А҆ ꙗ҆́коже въскр҃сѝ е҆ го ѡⷮ мр҃т выхъ , не ктомꙋ̀ хотѧ́ща въꙁ̾врати́тисѧ въ и҆стлѣнїе , си́це реⷱ‍҇ , ꙗ҆́ко да́мъ ваⷨ преподо́бнаѧ дв҃дова вѣрнаѧ · Тѣмже и҆ въ дрꙋгоⷨ гл҃етъ , не дасѝ прпⷣбномꙋ свое̑мꙋ ви́дѣти и҆стлѣ́нїѧ̀ · дв҃дъ б҄о оу҆́бо свое̑мꙋ ро́дꙋ послꙋжи́въ , бж҃їи̑мъ съвѣтоⷨ оу҆́спе , И҆ приложи́сѧ къ ѡⷮц҃емъ своиⷨ , и҆ видѣ и҆стлѣ́нїе . а҆ е҆гоже б҃ъ въꙁⷣви́ же , не видѣ и҆стлѣнїѧ · Вѣ́домо оу҆́бо да бꙋ́детъ ваⷨ мꙋ́ жїе бра́тїѧ , ꙗ҆́ко ради сего̀ вамъ ѻ҆ставленїе грѣхоⷡ‍҇ проповѣ́дае̑тсѧ , и҆ ѡⷮ всѣхъ , и҆хже не мого́сте в ꙁако́нѣ моѷсе́ѻвѣ ѻ҆правⷣитисѧ , ѻ҆ семъ всѧ́къ вѣ́рꙋѧѝ ѻ҆правд́аетсѧ · Блюдѣте ѹ҆бо , да не прїидетъ на васъ рече́нное въ пррⷪ‍҇цѣхъ · Видите неради́вїи , и҆ чюди́тесѧ , и҆ ѹ҆ꙁрите і҆ и́сче́ꙁнете . ꙗ҆́ко дѣло а҆ꙁъ съдѣла ю въ дн҃и ваша , е҆мꙋже не и҆́мате вѣ́ро вати , а҆ще кт҄о повѣсть ваⷨ · И҆сходѧ́щим же иⷨ ѡⷮ со́нмища і҆ѹ҆де́иска , молѧ́хꙋ ꙗ҆ꙁы́цы въ дрꙋгꙋю сꙋбо́тꙋ гл҃атисѧ и҆мъ гл҃омъ сиⷨ · Раꙁ̾ шеⷣшꙋ же сѧ съборꙋ , послѣ́доваша мно́ѕи ѡⷮ і҆ѹ҆де́и и҆ чьсти́выⷯ пришле́ць , па́влꙋ и҆ варнавѣ , И҆же гл҃юще иⷨ , ѹ҆вѣрѧ́хꙋ иⷯ пребы́вати въ бл҃го дати бж҃їи · Въ грѧдꙋщꙋю же сꙋботꙋ мало сѧ не ве́сь граⷣ събра̀ послꙋшати слово бж҃їе · Видѣвше же і҆у̑де́е народы , и҆сплънишасѧ ꙁа́вис ти , И҆ въпреки гл҃ахꙋ гл҃емыⷨ ѡⷮ павла , Съпро ти́въ гл҃юще , и҆ хꙋ́лѧще · дръꙁнꙋв̾ша же па́велъ и҆ варна́ва , рекоста . ваⷨ б҄ѣ лѣ́по пр́ьвѣе гл҃ати слово бж҃їе · а҆ понеже ѡⷮврьго́сте е҆̀ . и҆ недосто́ины творите сами себе вѣчномꙋ живо тꙋ , с҄е ѻ҆браща́емсѧ въ ꙗ҆ꙁы́ки . тако б҄о ꙁаповѣда намъ г҃ь , Положихъ т҄ѧ въ свѣтъ ꙗ҆́ ꙁы́комъ , еже бы́ти ти въ сп҃се́нїе даже до послѣдъниⷯ ꙁемлѝ · Слы́шаще же ꙗ҆́ꙁы́цы радовахꙋсѧ . и҆ славлѧхꙋ слово гн҃е · И҆ вѣровашѧ е҆ лицы ѹ҆чинени бѣхꙋ въ жиꙁнь вѣчьнꙋю · про ношаше же сѧ слово гн҃е по всеи странѣ · І҆ѹ҆де́е же наѹ҆стиша бл҃гочестивыѧ жены , и҆ бл҃го ѻбраⷥныѧ и҆ пръвыхъ гражданъ . и҆ въꙁдвигоша гоненїе велико на па́вла и҆ ваⷬ‍҇навꙋ , і҆ и҆ꙁ̾гнашѧ и҆́хъ ѡⷮ предѣлъ своиⷯ · ѻ҆на же ѡⷮрѧсше прахъ ѡⷮ но́гъ свои̑хъ на нихъ , прїидо́шѧ въ и҆ко́ нїю̀ · ѹ҆ченицы же и҆сплънѧ́хꙋсѧ радости и҆ дх҃а ст҃а ·
Глⷡ‍҇а , д҃і · Бы́сть же въ и҆конїи́ въкꙋпѣ внити иⷨ въ со́нмище і҆ѹ҆де́иское , и҆ гл҃ати тако , ꙗ҆ко вѣ́ровати і҆ѹ҆де́ѻмъ же и҆ е́ллиноⷨ мно́жество много · Невѣрꙋю̑щїи же і҆ѹ҆ де́е , въꙁдвигоша и ѻ҆ꙁлобиша дш҃а ꙗ҆́ꙁыкоⷨ на братїю · дово́лно же ѹ҆бо вре́мѧ пребышѧ дръꙁа́юще , ѻ҆ г҃ѣ свѣдѣтельствꙋю̑щимъ сло́вꙋ бл҃го дати свое̑ѧ̀ , и҆ да́ющꙋ ꙁна́менїѧ и҆ чюдеса̀ быти рꙋками и҆хъ · Раꙁдѣлишѧ же сѧ мно́жество града . и ѻ́ви ѹ҆б҄о бѧхꙋ съ і҆ѹ҆де́и , ѻ҆ви же съ а҆пⷵлы · и҆ ꙗ҆́коже бысть стромленїе ꙗ҆́ꙁыкомъ же і҆ и҆ѹ҆де́ѻмъ съ начѧлники и҆хъ , досадити и҆ ка́менїе̑мъ побити и҆хъ , ѹ҆вѣдѣвше же · ꙁаⷱ‍҇ л҃д · Прибѣгоста въ́ грады лѷкаѻ҆́нскїѧ , въ лѷстрꙋ и҆ дервїи , і҆ и҆же въ ѻ҆крестныⷯ , и҆ т҄ ꙋ бѣста бл҃говѣствꙋю̑ще · И҆ нѣкто мꙋжъ въ лѷст рѣхъ не́мощенъ нога́ма сѣдѧше хро́ мъ ѡⷮ чре ва матери свое̑ѧ сыи , И҆же николиже б҄ѣ ходиⷧ‍҇ . се́й слы́шаше па́вла гл҃юща · Иже въꙁрѣвъ нань , и҆ видѣвъ ꙗ҆́ко вѣрꙋ и҆́мать спⷵтисѧ , рече велїиⷨ гласоⷨ тебѣ гл҃ю , во и҆мѧ і҆с҃а х҃а , въста́ни на ногꙋ свою правъ · ѻ҆н же а҆́бїе въскочивъ и҆ хожⷣаше · Народи же видѣв̾ше е҆же сътвори па́велъ , въꙁⷣвигоша гласъ свои лѷкаѻ́нь ски , гл҃юще . Бо́ѕи ѹ҆подо́бльшесѧ чл҃ком̾ снидоша к намъ · Нарицахꙋ же ѹ҆бо варна́вꙋ ді́ѧ , пав ла же е҆рмїю , понеже то́й бѧше началникъ словꙋ · Жре́цъ же дїе́въ , сꙋщаго преⷣ градомъ иⷯ , приведе преⷣ враты ю҆́нца и҆ вѣнца , съ наро ды хотѧше жрети · Слы́ шавшеⷤ‍ⷷ а҆пⷵли , варнава и҆ па́велъ , растръꙁавше риꙁы своѧ въско́чиша въ нарⷣо , ꙁовꙋще и҆ гл҃юще , Мꙋжїе чт҄о сїѧ тво ритѐ; и҆ м҄ы подобострастна е҆свѣ̀ вамъ чл҃ка , Бл҃говѣствꙋю̑ща вамъ , ѡⷮ сих̾ сꙋетныⷯ ѻ҆бра щатисѧ къ бг҃ꙋ жи́вꙋ , И҆же сътворѝ нб҃о и҆ ꙁемлю , и҆ мо́ре , и҆ вс҄ѧ ѧⷤ‍ⷷ в ниⷯ · иⷤ‍ⷷ въ мимо шеⷣшаѧ ро́ды ѻ҆ставиⷧ‍҇ б҄ѣ вс҄ѧ ꙗ҆́ꙁыки ходити въ пꙋти своа , и҆де оу҆́бо не несвѣдѣтельство вана себѐ ѻ҆стави бл҃готворѧ̀ , съ нб҃се вамъ дождевы даѧ̀ , и҆ вре́мена плодоносна , насыщаѧ пи́ща и҆ веселїѧ срⷣца наша · И҆ сїѧ гл҃юще , е҆́два ѹ҆ста́виста народы не жрети и҆́ма . н҄о ѡⷮи̑ти комꙋ́ждо въ своа с҄и · Пребыва́ющема же и҆́ма и҆ ѹ҆чѧ́щема . прїидоша же ѡⷮ а҆нтїѻ҆хїѧ і҆ и҆конїа , нѣцыи і҆ѹ҆де́е , и҆ стѧꙁаю̑щемасѧ и҆́ ма съ дръꙁновенїе̑мъ · Наѹ҆сти́ша народи ѡⷮ стꙋпи́ти ѡⷮ нею , гл҃юще , ꙗ҆ко ничтоже гл҃ета и҆́стинно , н҄о вс҄е лже́та · И҆ наѹ҆сти́вше на роды , и҆ ка́менїеⷨ поби́вше па́вла , и҆ꙁвлеко́ша внѣ гра́да , мнѧще е҆го ѹ҆мерша . ѻ҆́крестъ же ставшеⷨ его ѹ҆чн҃коⷨ , въстаⷡ‍҇ вниде въ́ граⷣ · ꙁаⷱ‍҇ , л҃е · И҆́ наѹ҆трѣи и҆ꙁыде съ варна́вою въ дервїю . бл҃говѣствова́вше же градꙋ томꙋ , и҆ наѹ҆чи́вше мно́ги , въꙁврати́стасѧ въ ли́стрꙋ і҆ и҆конїю́ и҆ а҆нътиѻ҆хїю , ѹ҆твержа́юще дш҃а ѹ҆ченикомъ , молѧ́ще пребыти въ вѣрѣ , И҆ ꙗ҆́ко мно́гими скорбъми подоба́етъ намъ внити въ црⷵтвїе бж҃їе · ѻ҆сщ҃ьше же и҆мъ попы на вс҄ѧ цр҃кви , И҆ помоли́вшесѧ съ постомъ , преда́ша иⷯ гв҃ и , в негоже вѣ́роваша · и҆ прошеⷣше писидїю́ , прои̑ доста в̾ паⷨфилїю . и҆ гл҃авше в пергїи сло́во гн҃е снїдо́ста въ и҆талїю · И҆ ѡⷮтꙋ́дꙋ ѡⷮ плышѧ въ а҆нтїѻ҆нїю́ , ѡⷮнꙋ́дꙋже бѣста предана̀ блгⷣти бж҃їи въ дѣло е҆же скончаста · Пришеⷣшаⷤ‍ⷷ и҆ събра́вшѧ цр҃ковь , скаꙁаста е҆ли́ка сътвори б҃ъ с ни́ма , и҆ ꙗ҆́ко ѡⷮвр́ьꙁе ꙗ҆́ꙁы́комъ дверь вѣ́ры · Пребыста же т҄ꙋ вре́мѧ не ма́ло съ ѹ҆ченикы ·
Глⷡ‍҇а , е҃і · И нѣ́цыи съшеⷣше ѡⷮ и҆ѹ҆де́а ѹ҆ча́хꙋ бра́ тїю , ꙗ҆́ко а҆ще не ѻ҆брѣ́жетесѧ по ѻ҆бы́чаю моѷсе́ѻ҆вꙋ , не мо́жете спⷵтѝсѧ . бы́в ши же ѹ҆бо распрѝ , и҆ стѧꙁа́нїю не ма́ лꙋ па́влꙋ и҆ варна́вѣ к нимъ , ѹ҆чиниша вꙁы́ти па́влꙋ и҆ варна́вѣ и҆ нѣ́кымъ дрꙋги́мъ ѡⷮ ниⷯ , къ а҆пⷵломъ и҆ ста́рцемъ въ і҆ерⷵли́мъ , ѻ҆ въпро ше́нїи се́мъ . преⷣ по́сланїи же ѡⷮ цр҃кве , прохожа́хꙋ финикїю и҆ самарїю , повѣ́дающе ѻ҆браще́нїе ꙗ҆́ꙁыкоⷨ , и҆ творѧ́хꙋ радость вели́кꙋ всеи бра́ тїи · Пришедъше же въ і҆ерⷵли́мъ , прїа́та быс та ѡⷮ цр҃кве и҆ а҆пⷵлъ и҆ ста́рецъ , скаꙁа́ста же е҆ли́ка б҃ъ сътворѝ с ни́ма . и҆ ꙗ҆ко ѡⷮве́рꙁе ꙗ҆ꙁы́комъ две́ръ вѣ́ры · ꙁаⷱ‍҇ , л҃ѕ · Въста́ша же нѣ́цыи и҆же ѡⷮ е҆́реси фарїсе́искїа вѣ́ ровавшеѝ , гл҃юще , ꙗ҆ко подоба́етъ ѻ҆брѣ́ꙁати и҆хъ , ꙁавѣщава́ти же и҆ блюстѝ ꙁако́нъ моѷсе́ ѻвъ . събра́ша же сѧ а҆пⷵли и҆ ста́рцы вѣ́дѣти ѻ҆ словесѝ семъ . мно́гꙋ же вꙁыска́нїю бывшꙋ , въста́въ петръ речѐ к ни́мъ · Мꙋ́ жїе братїе , в҄ы вѣсте , ꙗ҆ко ѡⷮ дн҃їи пе́рвыхъ б҃ъ въ на́съ и҆ꙁбра , ѹ҆сты̀ мои́мы ѹ҆слы́шати ꙗ҆ꙁы́комъ сло́во бл҃говѣ́стїа , и҆ вѣ́ровати . и҆ срⷣцевѣ́децъ б҃ъ свѣ дѣтельствова и҆мъ , давъ и҆мъ дх҃ъ ст҃ыи , ꙗ҆́коже и҆ на́мъ , и҆ ничто́же раꙁсꙋдѝ междꙋ на́ ми же и҆ ѻ҆нѣми , вѣ́рою ѻ҆чи́щь срⷣца и́хъ . нн҃ѣ ѹ҆бо что̀ и҆скꙋша́ете б҃а въꙁложи́ти и҆́го на вы́а ѹ҆чн҃комъ , е҆гоже ни ѡⷮц҃ы на́ ши , ни м҄ы въꙁмого́хомъ понестѝ; Н҆о блгⷣтїю г҃а і҆с҃а х҃а вѣ́рꙋемъ спⷵти́сѧ , ꙗ҆коже и҆ ѻ҆нѝ . ѹ҆молча́ же вс҄е мно́жество , и҆ послꙋшлхꙋ варнавꙋ и҆ па́вла повѣда́ющиⷯ е҆ли́ка сътворѝ б҃ъ ꙁна́менїа и҆ чю деса̀ въ ꙗ҆ꙁы́цѣхъ с ни́ма . по ѹ҆молча́нїи же и҆́х̾ , ѡⷮвѣща̀ і҆ꙗ҆́ковъ , гл҃ѧ . мꙋ́жїе братїе послꙋ́шаите мене . сѷмеѻ҆́нъ повѣда , ꙗ҆ко пре́жде б҃ ъ посѣтѝ прїа́ти ѡⷮ ꙗ҆ꙁы́къ лю́ди ѻ҆ и҆́мени своем̾ . и҆ семꙋ съгласꙋ́ютъ словеса̀ прⷪ‍҇ро́къ , ꙗ҆коже пи́шетъ , По си́хъ ѻ҆бращꙋ̀сѧ , и҆ съꙁи́ждꙋ кро́въ двⷣвъ па́дшїи . и҆ раско́панаѧ е҆го съꙁи́ж дꙋ , і҆ и҆спра́влю е҆го , ꙗ҆ко да вꙁы́щꙋтъ про́чїи чл҃цы г҃а , и҆ вс҄и ꙗ҆ꙁы́цы в ни́хъже нарица́етсѧ и҆́мѧ мое на ниⷯ , гл҃етъ г҃ь творѧ́и сїа вс҄ѧ . раꙁꙋмна ѡⷮ в́ѣка сꙋть бв҃и вс҄ѧ дѣла е҆го . тѣмже а҆ꙁъ сꙋжⷣꙋ не стꙋжа́ти и҆же ѡⷮ ꙗ҆́ꙁы́къ ѻ҆браща́ющиⷨсѧ къ б҃ꙋ , н҄о ꙁаповѣ́дати , и҆ м̾ ѻ҆грѣба́тисѧ ѡⷮ тре́бъ и҆́дольскиⷯ , и҆ ѡⷮ блꙋда , и҆ ѹ҆да́вленины , и҆ ѡⷮ ќрове . е҆ли́ка не ѹ҆гⷣона себѣ быти и҆нⷨѣ не твори́ти  , моѷсе́и б҄о ѡⷮ родовъ дре́вниⷯ , по вс҄ѧ гра́ды проповѣдающаѧ е҆го и҆́мать , въ сон̾мищихъ по всѧ̀ сꙋботы что́мыхъ · Тогда̀ и҆ꙁво́лисѧ а҆пⷵломъ и҆ ста́рцем̾ , съ всею цр҃ковїю , и҆ ꙁбра́вше мꙋ́жа ѡⷮ нихъ , пос ла́ти въ а҆нтїѻ҆хїю , съ па́вломъ и҆ варна́вою , і҆ѹ҆дꙋ нарица́емаго варса́вꙋ , И҆ си́лꙋ мꙋ́жа наро́читы въ бра́тїи , писа́вше рꙋко́ю свое́ю̀ сїа А҆пⷵли и҆ ста́рцы и҆ бра́тїа , сꙋщимъ въ аⷩ‍҇ тїѻ҆хїи , и҆ сирїи́ и҆ киликїи бра́тїи и҆же ѡⷮ ꙗ҆́ꙁы́къ , ѻ҆́ г҃ѣ ра́доватисѧ · Поне́же ѹ҆бо слы́ шахоⷨ , ꙗ҆ко нѣ́цыи ѡⷮ насъ и҆ꙁшед̾ше въꙁмꙋ ти́ша васъ словесы̀ , раꙁ̾враща́юще дш҃а ва́ша , Гл҃юще ѻ҆брѣ́ꙁатисѧ и҆ блюстѝ ꙁакоⷩ‍҇ , и҆́мже не сложи́хомсѧ . и҆ꙁво́лисѧ наⷨ бы́вшиⷨ е҆дїнодꙋш но и҆ꙁбра́вше мꙋ́жа послати к вамъ , съ воꙁ лю́бленными нашими варна́вою и҆ па́вломъ , Чл҃кома и҆же преда́вшема дш҃а своѧ ѻ҆ и҆мени г҃а на шего і҆с҃а х҃а · Посла́хоⷨ ѹ҆бо и҆ѹ҆дꙋ и҆ си́лꙋ , и҆ тѣхъ сло́вомъ скаꙁа́ю̑щихъ та́ѧжде . и҆ꙁво́ли бо сѧ ст҃омꙋ дх҃ꙋ и҆ нам̾ , ничто́же множа́е въꙁло жити вамъ тѧготꙋ̀ , ра́ꙁвѣ нꙋжныхъ сихъ , ѻ҆грѣба́тисѧ ѡⷮ и́доложе́ртвенныхъ , и҆ кро́ве , и҆ ѹ҆да́вленины и҆ блꙋда̀ . и҆ е҆лика не хощете ваⷨ быти , и҆нⷨѣ не творите . ѡⷮ ниⷯже съблюда́юще себе , бл҃го сътворитѐ . ꙁдраⷡ‍҇ствꙋите · ѻ҆ни́ же ѹ҆бо по́слани бывше , прїидоша въ а҆нтїѻ҆хїю́ , и҆ събра́вше народъ , въдаша посла́нїе , Прочетъше же въꙁра́довашасѧ ѻ҆ ѹ҆тѣшенїи і҆ѹ҆да же и҆ си́ла и҆ т҄а прⷪ‍҇ро́ка сꙋща . словомъ мно́ꙁѣмъ ѹ҆тѣшиста братїю и҆ ѹ҆твердиста . пребыв̾ ше же лѣто , ѡⷮпꙋщена быста с ми́ромъ ѡⷮ братїа къ а҆пⷵломъ . и҆ꙁво́ли же сѧ си́лѣ пребыти т҄ꙋ . і҆ю́да же въꙁврати́сѧ въ і҆ерⷵ лимъ · ꙁаⷱ‍҇ , л҃ꙁ · Па́велъ же и҆ варна́ва живѧста въ а҆нътїѻ҆нїи́ , ѹ҆чаще и҆ бл҃говѣствꙋюще съ и́нѣми мно́гы ми , слово гн҃е · По нѣ́ких же дн҃ехъ , речѐ па́велъ къ варна́вѣ . въꙁвра́щьшесѧ подоба́етъ посѣ ти́ти братїю на́шꙋ въ всѣхъ градѣхъ в ни́хже проповѣ́дахомъ сло́во гн҃е , ка́ко пребыва́ютъ · варна́ва же въсхотѣ поѧ́ти съ собою̑ і҆ѻ҆а́нна нарица́емаго ма́рка · па́вел же велѧ ше ѡⷮс́тꙋпльшаго ѡⷮ наю ѡⷮ памъфилїѧ , и҆ не шедша с ни́ми на дѣ́ло въ неже положени быша не поѧ́ти сего съ собою · бысть ѹ҆бо распрѧ̀ , ꙗ҆́ко ѡⷮлꙋчи́тисѧ и҆мъ ѡⷮ себѐ . и҆ вар на́ва ѹ҆бо пое̑мъ ма́рка , ѡⷮплы̀ въ кѷпръ · па́велъ же и҆ꙁбравъ силꙋ , и҆ꙁы́де предаⷩ‍҇ блгⷣти бж҃їи ѡⷮ братїа · прохожаⷣше сирїю и҆ киликїю ѹ҆твержа́а цр҃кви ·
Глⷡ‍҇а , ѕ҃і · риспѣ же въ де́рвь и҆ листрꙋ , и҆ с҄е ѹ҆чн҃къ нѣ́кїи б҄ѣ т҄ꙋ и҆́менем̾ тимо ѳе́и , сн҃ъ жены̀ нѣ́кїѧ і҆ѹ҆де́анынѧ вѣ́р ны , ѡⷮ ѻ҆ц҃а же е́ллина · и҆же свѣдѣтельс твованъ б҄ѣ ѡⷮ сꙋщих̾ въ лѷстрѣхъ і҆ и҆конїи братїи , сего въсхотѣ̀ па́велъ с нимъ и҆ꙁы́ти · и҆ прїем̾ ѻ҆брѣ́ꙁа е҆го , ꙁа і҆ѹ҆деи сꙋщихъ на мѣс тѣхъ ѻ҆ нѣхъ · вѣдахꙋ б҄о вс҄и ѡⷮц҃а е҆го , ꙗ҆́ко е҆́ллинъ бѧше · и҆ ꙗ҆́коже прохожⷣахꙋ гра́ды , предаа́ше и҆мъ хранити н̾равы сꙋжденыа ѡⷮ а҆пл ⷵ ъ и҆ ста́рецъ и҆же въ і҆ерⷵлимѣ · цр҃кви же ѹ҆твержа́хꙋсѧ вѣ́рою , и҆ прибыва́хꙋ в число̀ по всѧ̀ дн҃и . прошедше же фрѷгїю́ и҆ галатїи́скꙋю стра́нꙋ , въꙁбранени быша ѡⷮ ст҃аго дх҃а гл҃ати сло́во въ а҆сїи́ . пришедше же въ мисїю́ , покꙋша́стасѧ въ виѳїнїю́ пои̑ти , и҆ не ѻ҆ста́ви и҆хъ дх҃ъ  . прешедше же мисїю́ , снидо́ша въ тро́ а҆дꙋ . и҆ видѣнїе въ нощи ꙗ҆́висѧ па́влꙋ  . мꙋ́жъ нѣкїи б҄ѣ македо́нѧнинъ стоѧ̀ , молѧ̀ е҆го , и҆ гл҃ѧ  . пришедъ въ македо́нїю помоꙁи намъ . ꙗ҆́коже видѣнїе видѣ , а҆́бїе въꙁыска́хомъ и҆ꙁы ти въ македо́нїю , раꙁꙋмѣвше , ꙗ҆́ко приⷥва́ н҄ы г҃ь бл҃говѣсти́ти и҆мъ . ѡⷮвеꙁше же сѧ ѡⷮ троа́ды , прїидо́хомъ въ самофра́къ , въ ѹ҆трѣи же въ неа̑по́ль . ѡⷮтꙋ́дꙋ же въ фїлип пꙋсы , и҆же е҆сть перваѧ̀ часть македо́нїи градъ колонїа́ . бѣхом же в то́мъ градѣ пребыва́юще дн҃и нѣ́кїа . въ дн҃ь же сꙋбо́тъныи , и҆ꙁыдо́ хомъ вн҄ѣ гра́да при рѣцѣ , и҆дѣ́ же мнѧ́шесѧ молитвеница быти , и҆ сѣдше гл҃ахомъ събра́в̾шимсѧ женамъ . и҆ нѣ́каа жена̀ , и҆́менем̾ лѵ̾ дїа́ , порфѷропродалница , града ѳїа̑ти́рскаго чтꙋ щи б҃а , слы́шаше . е́йже г҃ь ѡⷮве́рꙁе срⷣце , внимати гл҃емымъ ѡⷮ па́вла . ꙗ҆коже крⷵти́сѧ т҄а и҆ домъ еа̀ , ѹ҆моли гл҃ющи , а҆ще смотр́исте м҄ѧ вѣ́рнꙋ гв҃и быти , вшедше в домъ мои пребꙋ дите . и҆ принꙋди насъ · ꙁаⷱ‍҇ , л҃и · Бы́сть же и҆дꙋщимъ наⷨ на мл҃твꙋ , рабыни нѣ́каѧ̀ и҆мꙋщи дꙋхъ пытлиⷡ‍҇ срѣте насъ , ꙗ҆́же дѣ́ланїе мно́го даа́ше господемъ свои̑м̾ въл̾ хвꙋ́ющи . т҄а послѣ́довавши па́влꙋ и҆ намъ , вꙁы ва́ше гл҃ющи . сїѝ чл҃цы рабѝ бг҃а вы́шнѧго сꙋть , и҆же въꙁвѣща́ютъ намъ пꙋть сп҃се́нїа . с҄е же творѧ́ше на мно́гы дн҃и , стꙋжив же с҄и павел̾ , и҆ ѻ҆бращьсѧ , дꙋ́хови реⷱ‍҇ . ꙁапрѣща́ю т҄и именемъ і҆с҃ х҃а , и҆ꙁыдѝ и҆ꙁ неа̀ . і҆ и҆ꙁы́де томъ ча́сѣ . ви́дѣвше же господїе еа̀ , ꙗ҆́ко и҆ꙁы́де на де́жⷣа дѣ́ланїа и҆хъ , пое́мше па́вла и҆ си́лꙋ , при влекоша на то́ргъ къ́ кнѧѕем̾ , и҆ ведше иⷯ къ вое̑во́дамъ , рѣша , сїи чл҃цы въꙁмꙋща́ютъ нашъ градъ і҆ѹ҆де́е сꙋще , и҆ ꙁавѣщаваюⷮ ѻ҆бы́чаа̀ , ꙗ҆́же не досто́итъ намъ прїима́ти , ни творити ри́млѧномъ сꙋщем̾ . и҆ сни́десѧ народъ на нихъ и҆ вое̑во́ды растерꙁа́вше и҆мъ ри́ѕы , велѧ́хꙋ па́ лицами бити и҆хъ . мно́гы же да́вше и҆ м̾ ра́ны , въсадиша въ темни́ цꙋ . ꙁавѣща́вше тем ни́чномꙋ стражꙋ твердо стре́щѝ и҆хъ · ѻ҆́н же ꙁавѣща́нїе таково прїе́мъ , всадѝ и҆хъ въ внꙋ тренюю темни́цꙋ , И҆ ногы и҆хъ ꙁабѝ въ кладѣ . въ полꙋнощи же па́вел̾ и҆ си́ла молѧ́щесѧ поѧста б҃а · послꙋшахꙋ же и҆хъ ю҆́жни́цы . внеꙁа́ пꙋ же трꙋсъ бысть ве́лїи , ꙗ҆ко поколѣбатисѧ ѻ҆снова́нїю темни́чномꙋ . ѡⷮверꙁо́ша же сѧ а҆бїе двери вс҄ѧ , и҆ всѣм̾ ю҆́ꙁы ѻ҆сла́бѣша · Въꙁбꙋждь же сѧ темничныи стра́жъ , и҆ видѣвъ ѡⷮве́рс ты две́ри темници , и҆ꙁвлекъ но́жъ хотѧше себѐ ѹ҆бити , мн҄ѧ и҆ꙁбѣгша ю҆́жникы · въꙁ̾гласи же гласомъ вели́кымъ па́велъ , гл҃ѧ · ничто́ же сътворѝ себѣ ѕла̀ , всѝ б҄о е҆смы ꙁд̑ѣ · проси́в же свѣща , въскочѝ , и҆ трепетенъ бывъ , при падѐ къ па́влꙋ и҆ си́лѣ · і҆ и҆ꙁведъ и҆хъ вонъ реⷱ‍҇ , господїе , чт҄о м҄и подобаеⷮ творити , да сп҃сꙋсѧ; ѻ҆на же реко́ста , вѣрꙋи въ г҃а і҆с҃ х҃а , сп҃сешисѧ т҄ы и҆ веⷵ дом̾ твои · И҆ гл҃аста е҆мꙋ сло́во гн҃е и҆ всѣмъ и҆же въ домꙋ е҆го . и҆ пое́мъ иⷯ въ то́и часъ но́щїю и҆ꙁмы̀ ѡⷮ ра́нъ . и҆ крⷵ тисѧ самъ , и҆ своѝ е҆мꙋ вс҄и а҆́бїе · въвед же и҆хъ въ домъ свои , поста́ви трапе́ꙁꙋ . и҆ въꙁрадова сѧ съ всⷨ ѣ до́момъ свои̑мъ , вѣ́ровавъ б҃ꙋ · дн҃и же бывшꙋ послаша въе̑во́ды паличники , гл҃юще , ѡⷮпꙋстѝ чл҃ка ѻ́на . скаꙁа же темни́чныи стражъ словеса̀ сїа па́влꙋ , ꙗ҆́ко посла́ша вое̑во́ды да ѡⷮ пꙋщени бꙋдете · нн҃ѣ ѹ҆бо и҆ꙁшедше и҆дѣта с ми́роⷨ; па́велъ же речѐ к ниⷨ . би́вше насъ прⷣе людмѝ , неѻ҆сꙋждена чл҃ка ри́млѧнина сꙋща , въ садиша въ темницꙋ , и҆ нн҃ѣ ѻ҆́ таи и҆ꙁво́дѧⷮ насъ; н҄и ѹ҆бо . н҄о да пришедша са́ми и҆ꙁве дꙋт̾ . скаꙁаша же па́личницы въе̑водамъ гл҃ы сїа . и҆ ѹ҆боѧ́шасѧ слы́шавше ꙗ҆́ко ри́млѧ нина е҆ста . и҆ пришедше ѹ҆молиша и҆хъ , і҆ и҆ꙁвⷣеше молѧ́хꙋ и҆ꙁыти и҆ꙁ града · і҆ и҆ꙁъшеⷣше же и҆с темни́цы , прїидоша къ лидїи́ · и҆ ви́дѣвше братїю ѹ҆тѣшиша и҆хъ і҆ и҆ꙁыдо́ша ·
Глⷡ‍҇а , ꙁ҃і · ꙁаⷱ‍҇ , л҃ѳ · Прешеⷣше же а҆мфипо́ль и҆ а҆пол̾лонїю , въни до́ста въ селꙋнь и҆дѣже́ б҄ѣ со́нмище і҆ѹ҆де́йское . по ѻ҆бы́чаю же свое̑мꙋ павеⷧ‍҇ въни́де к нимъ , И҆ по сꙋбо́тахъ трехъ стѧꙁа́шесѧ с ними ѡⷮ писа́ нїи , скаꙁа́ѧ̀ и҆ преⷣлага́ѧ̀ иⷨ , ꙗ҆́ко х҃ꙋ подоба́ше пострада́ти , и҆ въскреснꙋти ѡⷮ мр҃твыхъ , и҆ ꙗ҆́ко се́й е҆сть х҃с і҆с҃ , е҆гоже а҆ꙁъ проповѣ́даю вамъ . и нѣ́цыи ѡⷮ нихъ вѣ́роваша , и҆ приложи́шасѧ къ павлꙋ и҆ си́лѣ · И҆ ѡⷮ бл҃гочестивыⷯ же е҆ллинъ мно́жест во же мно́го , же́н же бл҃горⷣоныхъ не ма́ло · Въꙁревнова́вше же непоко́ршеисѧ і҆ѹ҆де́е , и҆ прїеⷨше то́ржники нѣ́кїа мꙋ́жа ѕл҄ы , и҆ крамолꙋ сът воⷬ‍҇ше моⷧ‍҇вѧхꙋ по́ градꙋ . пришеⷣше же въ до́мъ и҆а̑ссо́нов̾ , и҆ска́хꙋ и҆хъ и҆ꙁвестѝ къ наро́дꙋ . не ѻ҆брѣтше же и҆х̾ , влеча́хꙋ и҆а̑ссо́на и҆ нѣкїа ѡⷮ братїа къ градона́чалникомъ , въпїюще , Ꙗ҆́ ко и҆же вселе́ннꙋю раꙁврати́вше , сїи ꙁд̑ѣ прїи до́ша , и҆́хже прїаⷮ и҆а ̑ссо́нъ . и҆ сїи вс҄и проти́вно велѣ́нїеⷨ кесаре́вомъ творѧ́тъ , цр҃ѧ гл҃юще и҆но го быти і҆с҃а · смꙋти́ша же нароⷣ и҆ градона ча́лникы слы́шащихъ сїа . и҆ прїе́мше мыто̀ ѡⷮ и҆а̑ссо́на и҆ ѡⷮ про́чиⷯ ѡⷮпꙋсти́ша и҆хъ · Братїа же а҆бїе въ нощи ѡⷮсла́ша па́вла и҆ си́лꙋ въ бе́рь . и҆же пришеⷣше и҆до́ша въ собо́ръ і҆ѹ҆де́искїи · сїи же бѧ́хꙋ бл҃гороⷣнѣиши въ солꙋ́ни , и҆же прїѧша сло́во съ всⷨѣ ѹ҆се́рдїемъ , по вс҄ѧ дн҃и раꙁсꙋжа́ю ще писа́нїа , а҆ще сꙋть сїа та́ко · Мно́ѕи ѹ҆бо ѡⷮ нихъ вѣ́роваша , и҆ ѡⷮ е́ллин̾скихъ же́нъ бл҃го ѻ҆́браꙁныхъ , и҆ мꙋже́и не ма́ло · И҆ ꙗ҆́ко ѹ҆ вѣ́даша и҆же ѡⷮ солꙋ́нѧ і҆ѹ҆де́е , ꙗ҆́ко и҆ въ бе́рѣ проповѣ́дасѧ ѡⷮ па́вла сло́во бж҃їе , прїидо́ша и҆ тамо дви́жꙋще народы · А҆бїеⷤ‍ⷷ тогда̀ па́вла ѡⷮпꙋсти́ша братїа и҆тѝ на помо́рїе · ѻ҆ста́ша же си́ла и҆ тимоѳе́и т҄ꙋ . провожа́ющеи же павла , ведо́ша е҆го до а҆ѳѷнъ · И҆ прїе́мше ꙁа́по вѣдь къ си́лѣ и҆ тимоѳе́ю  , да ꙗ҆́ко въско́рѣ прїидꙋтъ к немꙋ , і҆ и҆ꙁыдо́ша · ꙁаⷱ‍҇ , м҃ · Въ а҆ѳи́нѣх же ждꙋщꙋ и҆хъ па́влꙋ , раꙁдража́ шесѧ дх҃ъ е҆го в немъ ꙁрѧ́щꙋ и҆́долы по́лнъ сꙋщъ градъ · Стѧꙁа́ше же сѧ ѹ҆бо на со́нми щи съ і҆ѹ҆де́и , и҆ съ честивыми , И҆ на то́ржищихъ по всѧ̀ дн҃и съ приключа́ющимисѧ · Нѣцыи же ѡⷮ е҆пикꙋрїи и҆ ѡⷮ сто́икъ фи лосо́фъ , стѧꙁа́хꙋсѧ с нимъ · И҆ нѣцыи гл҃ахꙋ , чт҄о ѹ҆бо хо́щетъ блѧди́выи сеи гл҃ати; и҆нїи же , чюжи́м̾ бѣсомъ мни́тсѧ проповѣ́дникъ быти , ꙗ҆́коже і҆ с҃а и҆ въскр҃шеніе бл҃говѣствоваше и҆мъ · ꙁаⷱ‍҇ · Пое̑мше же е҆го , на а́рїевъ леⷣ ведошѧ гл҃юще · не мо́жемъ раꙁꙋмѣти , чт҄о но́вое сїе ѹ҆че́нїе тобою гл҃емое; странна б҄о нѣ́каѧ влага́еши въ оу́шеса наша · хощемъ ѹ҆бо раꙁꙋмѣти чт҄о хо тѧⷮ сїѧ быти . а҆ѳѷне́е же вс҄и и҆ приходѧ́щеѝ страннїи , ни въ чтоже и҆́но ѹ҆пражнѣхꙋсѧ , раꙁвѣ гл҃ати чт҄о и҆л҄и слы́шати новое · Став же па́вел̾ посредѣ а҆рїева ле́да , рече · Мꙋ́жїе а҆ѳинейс тїи , по всемꙋ ꙁрю̀ ꙗ҆́ко въ вѣрѣ блꙋдѧ́ще е҆сте · Проходѧи б҄о и҆ съглѧ́даѧ бо́ги вашѧ , ѻбрѣтохъ и҆ кꙋмиръ на не́мже б҄ѣ напи́сано и҆мѧ невѣ́домомꙋ б҃ꙋ . е҆гоже ѹ҆бо не вѣ́дꙋще бл҃голѣпнѣ чтете , Сего а҆ꙁъ проповѣ́дꙋю вамъ . б҃ъ сътворивыи миⷬ‍҇ и҆ вс҄ѧ ꙗ҆́же в немъ , се́й нб҃ꙋ и҆ ꙁемлѝ г҃ь сыи , Не въ рꙋкотворе́ныхъ храмⷯѣ живеⷮ , ни ѡⷮ рꙋкъ члчⷵкыхъ ѹ҆гоженїа прїе́млетъ требꙋѧ что . самъ даѧ всѣмъ живоⷮ , и҆ дыханїе по всѣческиⷯ · Сътворилъ же е҆сть ѡⷮ е҆ді́ноа кро́ве веⷵ ꙗ҆́ꙁыкъ чл҃чь , жити по всемꙋ лицꙋ ꙁемномꙋ , ѹ҆ста́вивъ преⷣѹ҆чине наѧ времена̀ , и҆ предѣ́лы селенїѧ и҆́хъ , въꙁыс кати г҃а , А҆ще ѹ҆бо въꙁы́щꙋт̾ е҆ го , и҆ ѻ҆б рѧщꙋтъ . ꙗ҆́ко не дале́че еⷵ ѡⷮ е҆ді́ного кождо насъ сꙋща . ѻ҆ немъ б҄о живемъ и҆ дви́жемсѧ и҆ е҆́смы̀ · Ꙗ҆́коже и҆ нѣ́цыи ѡⷮ вашихъ кни́жникъ реко́шѧ , сего б҄о и҆ ро́дъ е҆смы . роⷣ ѹ҆бо сꙋще бж҃їи , не должни е҆смы̀ непщевати , подобнꙋ быти бжⷵтвꙋ ꙁлатꙋ и҆л ̑и сребрꙋ и҆л҄и ка́менїю начертанїю хꙋдоⷤнꙋ и҆ смы́шленїю чл҃ка , Лѣта ѹ҆бо невѣдѣнїѧ преꙁрѣвъ б҃ъ , ꙗ҆же нн҃ѣ повелѣва́етъ чл҃комъ всѣмъ , всюдꙋ пока́ѧти сѧ , ꙁане ѹ҆ста́вилъ е҆сть дн҃ь вонже хощетъ сꙋдити вселе́ннѣи въ пра́вдꙋ , ѻ҆ мꙋжи ѻ҆ нем же повелѣ , вѣрꙋ подаѧ всѣмъ , въскресивъ е҆го ѡⷮ мер̾твыхъ , Слы́шавше же въскресенїе мр҃т выхъ , ѻ҆́ви ѹ҆бо рꙋга́хꙋсѧ , ѻ҆́ви же рѣшѧ , да слы́шимъ т҄ѧ паки ѻ҆ семъ . и҆ тако па́велъ и҆ꙁыде ѡⷮ среды̀ и҆́хъ · Нѣ́цыи же мꙋжїе прилѣпи́вшасѧ е҆мꙋ , вѣ́роваша . в нихже б҄ѣ и҆ диѻ҆ни́сїе а҆реѻ҆паги́ⷮс́кїи , и҆ жена̀ и҆менеⷨ дама́рь , и҆ дрꙋѕїи мноѕи с ними ·
Глⷡ‍҇а , и҃і · По сихъ же ѡⷮлꙋчи́всѧ па́велъ ѡⷮ а҆ ѳи́нъ , и҆ прїиде въ кориⷩ‍҇ѳъ . и҆ ѻ҆брѣте нѣ́кое̑го жидови́на именемъ а҆килꙋ , По́ н тѧнина родомъ , но́вопришед̾ша ѡⷮ и҆ та́лїѧ , и҆ приски́лꙋ женꙋ̀ е҆го , ꙁане повелѣ̀ клавдїе́ ѡⷮлꙋчитисѧ всⷨѣ і̆ѹ҆де́ѻмъ ѡⷮ ри́ма , И҆ прїиде к ниⷨ . и҆ ꙁане е҆ді́нохꙋдожникомъ быти иⷨ , пребысть ѹ҆ нихъ , и҆ дѣла́ше . бѧ́хꙋ б҄о ѹ҆смаре хитростїю · стѧꙁа́ше же сѧ на со́нм̾и щихъ по всѧ̀ сꙋботы , препираша же і҆ѹ҆де́а і҆ е́ллины · И҆ ꙗ҆́коже снидоста ѡⷮ македо́нїа си́ла же и҆ тимоѳе́и , тꙋжа́ше дх҃омъ па́вель , свѣ дѣтельствꙋѧ і҆ѹ҆де́ѻмъ х҃а і҆с҃а · противѧ́ щим же сѧ и҆́мъ и҆ хꙋлѧщиⷨ , ѡⷮтрѧсъ ри́ꙁы своѧ , реⷱ‍҇ к нимъ , кроⷡ‍҇ ва́ша на главахъ ва́шихъ , чи́стъ аꙁ . ѡⷮ нн҃ѣ въ ꙗ҆́ꙁыки и҆дꙋ̀ · и҆ прешеⷣ ѡⷮтꙋдꙋ , прїиде въ домъ нѣ́кое̑го , и҆́ме нем̾ и҆ѹ҆стъ , чтꙋща б҃а , е҆мꙋже хра́мина б҄ѣ въскраѝ со́нмища · Криспъ же начѧ́лникъ съборꙋ вѣрова гв҃и съ всѣмъ домомъ свои̑мъ . и҆ мноѕи ѡⷮ коринъѳѧнъ слы́шавше вѣ́ровахꙋ , и҆ кр҃ща́хꙋсѧ · Рече же г҃ь въ видѣнїи нощъномъ па́влꙋ , не бо́исѧ , н҄о гл҃и , и҆ да не ѹ҆млъкнеши , ꙁане а҆ꙁъ е҆смь с тобою · И҆ никтоже приложит̾ ѻ҆ꙁлобити т҄ѧ , Ꙁане лю́дїе сꙋть ми мно́ѕи въ́ градѣ семъ · сѣде же лѣто и҆ мѣсѧца шесть , ѹ҆ча в ниⷯ словꙋ бж҃їю · Галиѻ́нꙋ же а҆нѳипатꙋ сꙋщꙋ въ а҆ха́і̑ѝ , нападо́ша е҆ді́нодꙋшно і҆ѹ҆де́е на па́вла , и҆ приведо́ша е҆го на сꙋдилище , гл҃ю ще , ꙗ҆́ко кро́мѣ ꙁако́на се́й раꙁвѣщава́етъ чл҃ки чтити бг҃а · Хотѧ́щꙋ же па́влꙋ ѡⷮврестѝ ѹ҆с та , рече галиѻ́нъ къ і҆ѹ҆де́ѻмъ · А҆ще бы̑ не правда была каѧ̀ и҆л҄и ѻ҆би́да ꙁл҄а ѡѼ і҆ѹ҆де́е , по сло́вꙋ ѹ҆бо послꙋшалъ бых̾ васъ · А҆ще л҄и же стѧ ꙁа́нїѧ сꙋть ѻ҆ словеси , и҆ ѻ и́менеⷯ , и҆ ѻ҆ ꙁако́нѣ вашеⷨ , вѣдите са́ми . сꙋдїѧ б҄о а҆ꙁъ симъ не хощꙋ бы́ти · І҆ и҆ꙁгна и҆хъ ѡⷮ сꙋди́лища . е́мше же вс҄и е҆ллини сосѳе́на начѧ́лника собо́рꙋ , бїѧ́хꙋ преⷣ сꙋдищеⷨ , и҆ ничтоже ѻ҆ сих̾ галиѻ́ нꙋ радѣ нїе бысть · Па́велъ же е҆ще пребывъ дн҃и довлъ ны , и҆ цѣловавъ бра́тїю ѡⷮплѝ въ сирїю , и҆ с ниⷨ а҆ки́ ла и҆ приски́ла ѻстри́гъ главꙋ̀ , въ кег̾хреи̑хъ , ѻ҆брекъсѧ бо б҄ѣ . приста же въ е҆фе́сѣ , и҆ тѣхъ ѻ҆стави т҄ꙋ · Сам же вшеⷣ въ со́нмище стѧꙁа́шесѧ съ і҆ѹ҆де́ѝ . молѧ́щиⷨ же и҆мъ е҆го , ѻ҆ мно́ѕѣ вре́мени пребы́ти ѹ҆ ниⷯ , не ѻ҆бѣщасѧ , н҄о ѡⷮреⷱ‍҇сѧ иⷨ , рекъ , ꙗ҆́ко подоба́ етъ м҄и всѧко пра́ꙁⷣникъ грѧдꙋщїи сътвори́ти въ і҆ерⷵли́мѣ , паки же въꙁ̾вращꙋсѧ къ вамъ бг҃ꙋ хотѧ́щꙋ . и҆ ѡⷮвеꙁесѧ ѡⷮ е҆фе́са · А҆ки́ла же и҆ прискила ѻ҆ста́ша въ е҆фе́сѣ · ꙁаⷱ‍҇ , м҃а · И҆́ съшеⷣ въ кесарїю́ , въꙁшеⷣ и҆ цѣловаⷡ‍҇ цр҃ковь , сни́де въ а҆нтиѻ҆нїю́ . и҆ сътворь вре́ мѧ нѣ́кое , и҆ꙁы́де , И҆ проходѧ по́ рѧдꙋ галатїи́скꙋю странꙋ и҆ фригїю́ , ѹ҆твержа́ѧ вс҄ѧ ѹ҆ченикы · І҆ѹ҆де́анинъ же нѣ́кто а҆поллосъ и҆́менемъ , а҆леѯа́ндрѧнинъ ро́ домъ , мꙋ́жъ словесенъ , приключисѧ въ е҆фе́сѣ , си́ленъ сы́и въ книгахъ . се́ й б҄ѣ ѻ҆глашенъ пꙋ тѝ гн҃ю , и горѧ̀ дх҃оⷨ , гл҃аше и҆ ѹ҆ча́ше и҆ꙁвѣст но , ꙗ҆́же ѻ҆ г҃ѣ , вѣ́дыи то́кмо кр҃щенїе і҆ѻ҆а́нново . и҆ се́й же начѧⷮ дръꙁати на со́нмищиⷯ · Слы́шавше же е҆го а҆кѷла и҆ приски́ла прїѧ́ша е҆го , і҆ и҆ꙁвѣ́стнѣе томꙋ скаꙁа́шѧ гн҃ь пꙋть · хотѧщꙋ же е҆мꙋ преи́тѝ въ а҆ха́и̑ю преⷣпославше бра́тїѧ . написа́шѧ ѹ҆чн҃комъ прї ѧ́ти е҆го · И҆же и҆ пришеⷣ тамо пособ̾ствова мно́го вѣ́ ровавшиⷨ блгⷣтїю . твр́ьдо б҄о і҆ѹ҆де́ѧ не престаѧ ѻ҆блича́ше преⷣ лю́дъми , скаꙁа́ѧ писа́н ми быти х҃а і҆с҃а ·
Глⷡ‍҇а , ѳ҃і · ꙁаⷱ‍҇ , м҃в · Бы́сть же внегда̀ а҆пполо́сꙋ быти въ ко ри́нѳѣ , павлꙋ же прошедшꙋ вы́шнѧѧ страны , прїити въ е҆фе́съ . и҆ ѻ҆брѣтъ нѣ́кыа ѹ҆чн҃кы̀ , реⷱ‍҇ к нимъ , а҆ще ѹ҆бо дх҃ъ ст҃ъ прїа́ли е҆сте вѣ́ровавше; ѻ҆ни́ же рѣ ша к немꙋ . н҄о ниже а҆ще дх҃ъ ст҃ъ е҆сть слы́шахомъ , рече́ же к нимъ , въ что̀ ѹ҆бо крⷵ ти́стесѧ; ѻ҆ни́ же реко́ша , въ і҆ѻа́нново кр҃ще нїе . рече́ же па́велъ , і҆ѻ҆а́ннъ ѹ҆бо крⷵтѝ кр҃ щенїемъ покаа́нїа , лю́демъ гл҃ѧ , въ грѧдꙋ́щаго по не́мъ да вѣ́рꙋютъ , с҄ирѣчь въ х҃а і҆с҃а . слы́шавше же крⷵти́шасѧ въ и҆́мѧ г҃а і҆с҃а . и҆ въꙁло́жьшꙋ на нѧ паⷡ‍҇лꙋ рꙋцѣ , прїиде дх҃ъ ст҃ыи на́ нѧ . гл҃ахꙋ же въ ꙗ҆́ꙁы́кы , и҆ прⷪ‍҇ро́чес твовахꙋ . бѣше же всѣхъ мꙋже́и ꙗ҆́ко дв҄анаде сѧте . вшеⷣ же въ со́нмище , дръꙁа́ше не ѻ҆бинꙋ́ѧсѧ ѹ҆чаше по три мⷵца , бесѣдꙋа и҆ ѹ҆ вѣрѧа ꙗ҆́же ѻ҆ црⷵтвїи бж҃їи · И҆ ꙗ҆коже нѣ́цыи ѻ҆жесточа́хꙋсѧ и҆ прѧхꙋ ѕлосло́вѧще пꙋть гн҃ь преⷣ народоⷨ , ѡⷮстꙋпль ѡⷮ нихъ , ѡⷮлꙋчѝ ѹ҆чн҃кы , по всѧ дн҃и стѧꙁа́асѧ въ ѹ҆чи́лищи мꙋчи́те лѧ нѣ́кое̑го · Се́же бысть по дв҄ѣ лѣтѣ , ꙗ҆́коже всѣмъ живꙋщиⷨ въ а҆сїи́ слы́шати слово г҃а і҆с҃а , жи́довомъ же и҆ е҆́ллиномъ . си́лы же не просты творѧше бг҃ъ рꙋка́ма па́вловома , ꙗ҆ коже и҆ на недꙋ́жныа наноси́ти ѡⷮ по́та тѣла е҆го главотѧ́жа и҆ ѹ҆брꙋсца , і҆ и҆сцѣли́тисѧ и҆мъ ѡⷮ недꙋгъ , и҆ дꙋхово́мъ лꙋка́вымъ и҆сходити ѡⷮ нихъ · Начаша же нѣ́ цыи ѡⷮ скита́ю̑щихсѧ і҆ѹ҆ де́и ѻ҆ба́ѧнникъ и҆менова́ти на и҆мꙋщаѧ дꙋхи лꙋка́выа , и҆́мѧ г҃а і҆с҃а , гл҃юще , ꙁаклина́емъ в҄ы і҆с҃омъ е҆гоже па́веⷧ‍҇ проповѣ́дꙋетъ · бѧ́хꙋ же нѣ́ цыи сн҃ове ске́вы і҆ѹ҆де́анина а҆рхїере́а седмь , и҆ же с҄е творѧ́ще . ѡⷮвѣща́в же дꙋхъ лꙋка́выи , речѐ  . і҆с҃а ꙁна́ю и҆ па́вла свѣмъ , вы же кт҄о е҆сте; и҆ скача̀ на нихъ чл҃къ в не́мже б҄ѣ дꙋх̾ лꙋка́выи , и҆ ѻ҆долѣвъ и҆мъ ѹ҆крѣпи́сѧ на нихъ , ꙗ҆́коже на́гомъ и҆ ѹ҆ра́неномъ и҆ꙁбѣжа́ ти ѡⷮ храма ѻ҆́ного . с҄е же бысть раꙁꙋмно всѣмъ живꙋщим̾ въ е҆фе́сѣ і҆ѹ҆де́ѻм же и҆ е҆́ллиномъ , и҆ нападе стра́хъ на всѣхъ и҆хъ , и҆ велича́шесѧ и҆́мѧ г҆а і҆с҃а . мно́ѕи же ѡⷮ вѣ́ровавшихъ прихожа́ хꙋ и҆сповѣ́даю̑ще и҆ скаꙁꙋ́юще дѣ́ла своа . дово́лни же ѡⷮ сътворшихъ чародѣа́нїѧ , събра́вше кни́ги своѧ , съжига́хꙋ пред̾ всѣми . и҆ съложи́ша цѣ́ны и҆хъ , и҆ ѻ҆брѣто́ша сребра̀ пѧть те́мъ . си́це крѣ́пко сло́во гн҃е растѧше и҆ крѣплѧшесѧ ·И҆ ꙗ҆коже сконча́шасѧ сїа , вложѝ павлови дх҃ъ , прошедъ македонїю и҆ а҆ха́ию ̑  , и҆тѝ въ і҆ерⷵ ли́мъ , рек̾ , ꙗ҆́ко бы́вшꙋ м҄и та́мо , подоба́е̑тъ м҄и и҆ ри́мъ ви́дѣти · Посла́в же въ македо́нїю дв҄а ѡⷮ слꙋжа́щихъ е҆мꙋ , тимоѳе́ѧ и҆ е҆ра́ста , са́м же пребы́сть вре́мѧ въ а҆сїи · Бы́сть же въ времѧ ѻ҆но моⷧ‍҇ва не ма́ла ѻ҆ пꙋтѝ гн҃и . дїми́трїе б҄о нѣ́кто и҆́менемъ , сребросѣ́чецъ , тво рѧ̀ хра́мы сре́брѧны а҆ртеми́дѣ , даа́ше хитръ цемъ дѣ́ланїе не ма́ло , и҆хже събравъ , и҆ ꙗ҆́же ѻ҆ си́цевыⷯ дѣ́лателѧ , рече , мꙋ́жїе , вѣсте ꙗ҆́ко ѡⷮ сего̀ дѣ́ланїѧ дово́льство житїю на́шемꙋ е҆сть · И҆ ви́дите и҆ слы́шите , ꙗ҆́ко не то́кмо е҆фес̾ , н҄о ѡⷮнꙋ́дъ и҆ всю а҆сїю́ па́велъ се́й препрѣ́въ і҆ ѻ҆б ратѝ мноⷢ‍҇ нароⷣ , гл҃ѧ , ꙗ҆́ко нѣ́ сꙋть бо́ѕи и҆же рꙋка́ми члчⷵкама быва́е̑мїи . не то́кмо же с҄е , бѣдꙋ̀ прїе́млетъ наша ча́сть въ ѻ҆ бличе́ нїе прї ити , н҄о и҆ вели́кїѧ боги́нѧ хра́мъ а҆ртеми́ динъ нивъчто́же вмѣни́тсѧ , хо́щетъ же и҆ раꙁори́тисѧ вели́чество е҆ѧ̀ , е҆ꙗ҆́же вс҄ѧ асїа́ и҆ вселе́ннаа почита́ет̾ · Слы́шавше же , и҆ бы́вше и҆с по́лнени ꙗ҆́рости , въпїа́ше гл҃юще , вели́ка а҆рте ми́да е҆фе́ськаѧ , і҆ и҆спо́лнисѧ градъ ве́сь мѧтежа . ѹ҆стреми́ша же сѧ е҆дїнодꙋшно въ поꙁо́ри ще , въсхи́щьше га́і̆а и҆ а҆риста́рха македо́нѧны , дрꙋги па́вловы . па́влꙋ же хотѧ́щꙋ внити въ наро́дъ , не ѻ҆ставлѧ́хꙋ е҆го ѹ҆чн҃цы . нѣ́цы и҆же і҆ ѡⷮ а҆сїи́скихъ нача́лникъ , сꙋще е҆мꙋ любе́ꙁни , пос ла́вше к немꙋ молѧхꙋ не вдати себѐ въ по ꙁоръ · дрꙋѕїи же ѹ҆бо , и҆́но нѣчто въпїа́хꙋ , б҄ѣ б҄о собр́анїе смꙋще̑нно и҆ множа́ишїи не вѣ́дѧхꙋ чесо̀ ради събра́шасѧ . ѡⷮ наро́да же и҆ꙁбраша а҆леѯа́ндра , и҆ꙁведшимъ е҆го і҆ѹ҆де́ѻмъ алеѯа́ндръ же помаа́въ рꙋкою , хотѧше ѡⷮвѣщати наро дꙋ · раꙁꙋмѣвше же ꙗ҆́ко і҆ѹ҆де́ѧнинъ е҆сть , гласъ быⷵ е҆ді́нъ ѡⷮ всѣх̾ ꙗ҆ко въ дв҄а часа̀ въпї ю́щиⷨ , вели́ка а҆рте́мида е҆фе́ськаѧ . ѹ҆ста́вль же кни́жникъ нароⷣ , рече , мꙋ́жїе е҆фе́сьтїи , кто б҄ о е҆сть чл҃къ и҆же не вѣсть ꙗ҆́ко е҆фе́ськїи градъ слꙋжи́тель е҆сть вели́цеи боги́ни а҆рътеми́ди , и҆ диѻ҆пе́ тови; беꙁ̾ всѧкого ѡⷮвѣта ѹ҆бо сꙋ щемъ си́мъ , потребно е҆сть вамъ беꙁмо́лвы быти , и҆ ничтоже беꙁчи́нно творити · приведосте б҄о мꙋ́жа сїа , ни хра́мъ а҆ртемидинъ ѻ҆к радша н҄и хꙋлѧще боги́нѧ ва́шеѧ . а҆ще ѹ҆ бо дими́треи се́и и҆же с ни́мъ хꙋдожницы и҆́мꙋть къ комꙋ̀ слово , сꙋдїи сꙋть и҆ а҆нѳѷпа ти сꙋть , да пое́млютъ дрꙋгъ на́ дрꙋга , а҆ ще ли что̀ ѻ҆ и҆ныхъ и҆́щете · по ꙁако́нꙋ цр҃кви да раꙁрѣшитсѧ · и҆бо бѣд̾ствꙋемъ ѻ҆клевета́е̑ми быти ѻ҆ крамолѣ ѻ҆ дне́шнѣи , ни е҆ді́нѣи винѣ сꙋщи , ѻ҆ не́иже въꙁмо́жемъ въꙁдати сло́ во ѻ҆ крамолѣ̀ се́й , и҆ сїа рекъ , распꙋстѝ събравшисѧ народъ ·
Глⷡ‍҇а , к҃ · По ѹ҆ста́вленїи же мо́лвы , приꙁвавъ па́ велъ ѹ҆чн҃кы ѹ҆тѣши . и҆ цѣловавъ и҆хъ , и҆ꙁыде и҆тѝ въ македо́нїю · прошеⷣ же стра́ны тыѧ̀ , и҆ ѹ҆тѣшивъ и҆хъ сло́воⷨ мно́ѕѣмъ , прїиде въ е҆лладꙋ . сътвор же мцⷵа тр҄и , бы́вшꙋ же нань навѣтꙋ ѡⷮ і҆ѹ҆де́и , хотѧщꙋ ѡⷮвести́сѧ въ сирі́ю бысть хо тѣнїе въꙁ̾врати́тисѧ сквоꙁѣ македо́нїю · Послѣ дова же е҆мꙋ даже до а҆сїи сосипа́тръ берѧ нинъ пи́ровъ . Селꙋ́нѧнь же , а҆риста́рхъ и҆ се кꙋндъ , и҆ га́і̆ѧ дервѧнинъ , и҆ тимоѳе́и . а҆сиѧ̑ не же ти́хикъ и҆ трофимъ . сі́и прежде шеⷣ ше жда́хꙋ насъ въ троа̑дѣ . мы же ѡⷮвеꙁо́хоⷨсѧ по днеⷯ ѻ҆прѣсночныⷯ ѡⷮ фили́ппъ , и҆ прїидохомъ к нимъ въ троа́дꙋ до дн҃їи пѧть , и҆ дѣже пре бы́хомъ дн҃и се́дмъ · ꙁаⷱ‍҇ , м҃г · Въ е҆ді́нꙋ же ѡⷮ сꙋбо́тъ , събраномъ ѹ҆чени комъ преломити хлѣбъ , павеⷧ‍҇ же бесѣдова ше к нимъ хотѧ и҆ꙁы́ти на ѹ҆треи и҆ прост ре слово до полꙋнощи . бѧхꙋ же свѣща мно́ги въ горни́цы и҆дѣже бѣхомъ събрани · Сѣдѧ́ же нѣ́кто ю҆ноша и҆́менемъ е҆втѷхъ при ѻ҆концы , ѻ҆тѧгченъ сномъ глꙋбокоⷨ , гл҃ющꙋ па́влꙋ ѻ҆ мно́ѕѣ , Прекло́нъсѧ ѡⷮ сна̀ , паде ѡⷮ трикровни ка до́лꙋ , и҆ вꙁѧ́ша е҆го мер̾ тва · Съшⷣе же павелъ нападе на́нь , и҆ ѻ҆бье̑мъ е҆го реⷱ‍҇ , не молвите , и҆бо дш҃а е҆го в немъ еⷵ . въшⷣе же и҆ преломль хлѣбъ и҆ въкꙋшь . доволно же бесѣдоваⷡ‍҇ даже до ꙁореи , и҆ тако и҆ꙁы́де · приведоша же ѻ҆трока жи́ва , и҆ ѹ҆тѣшишасѧ не ма́ло · Мы́ же пришⷣеше въ кора́бль , ѡⷮвеꙁо́хоⷨ сѧ въ а҆ссо́нъ , ѡⷮтꙋ́дꙋ хотѧ́ще поѧ̑ти па́вла . та́ко бо б҄ѣ наⷨ повелѣл̾ хотѧ самъ пѣшъ и҆тѝ . и҆ ꙗ҆коже съвъкꙋписѧ с нами въ а҆сс́онѣ , и҆ вꙁеⷨше е҆го при̑ до́хомъ въ митилинъ · И҆ ѡⷮтꙋдꙋ ѡⷮве́ꙁшесѧ въ ѹ҆треѝ приста́хомъ в а҆нтикрихїи . въ дрꙋгїи же ѡⷮвеꙁо́хомсѧ въ самонъ . и пребы́вше въ трог гилїѝ , въ настоѧ̑щїи же дн҃ь прїидо́хомъ въ ми́литъ · ꙁаⷱ‍҇ , м҃д · Сꙋди бо па́велъ ми́мои̑тѝ е҆фе́съ , ꙗ҆́ко да не бꙋ́ детъ е҆мꙋ ꙁакоснѣти въ а҆сїи · т̾ща́ше бо сѧ а҆ще въꙁмо́жно бꙋ́детъ е҆мꙋ въ дн҃ь пѧтьдесѧⷮ ныи , быти въ і҆ерⷵли́мѣ · ѡⷮ ми́лита же посла́въ въ е҆фе́съ , приꙁвати попы̀ цр҃ько́вныа · и҆ ꙗ҆́коже прїидо́ша к̾ немꙋ , рече к̾ ни́мъ · Вы̑ вѣ́сте ꙗ҆ко ѡⷮ пе́рваго дн҃е ѡⷮне́лиже прїидо́хъ въ а҆сїю́ како с ва́ми вс҄е времѧ быхъ работаѧ гв҃и съ всѣмъ смиреномꙋ́дрїемъ , и҆ мно́гими слеꙁа́ми , и҆ напа́стьми , прилꙋчи́вшиⷯ ми сѧ ѡⷮ і҆ѹ҆де́искихъ навѣтъ , ꙗ҆́ко ничтоже ѻ҆бинꙋ́хсѧ ѡⷮ поле́ꙁ ныхъ , е҆же не скаꙁа́ти вамъ , и҆ наѹ҆чити васъ преⷣ людми и҆ по домоⷨ , ꙁасвѣдѣтельствꙋѧ і҆ѹ҆ де́ѻ҆м же и҆ е́ллиномъ , е҆же къ бг҃ꙋ покаѧ́нїе , и҆ вѣ́рꙋ ꙗ҆же къ г҃ꙋ на́шемꙋ і҆с҃ꙋ х҃ꙋ · И҆ нн҃ѣ с҄е а҆ꙁъ свѧ́ꙁанъ дх҃омъ , грѧдꙋ̀ въ і҆ерⷵлиⷨ , ꙗ҆́же в не́мъ хотѧ́щаѧ приключи́тисѧ мн҄ѣ , не вѣ́ дыи , ѻ҆ба́че ꙗ҆́ко д҃хъ ст҃ыи по всѧ гра́ды свѣ дѣтельствꙋеⷮ м҄и гл҃ѧ , ꙗ҆́ко оу҆́ꙁы мене и҆ ско́рби ждꙋть . н҄о нѣ́сть ми́ попече́нїе ни е҆ді́но , н҄и и҆́мамъ дш҃ꙋ мою че́стнꙋ себѣ , ꙗ҆́ко е҆же сконча́ти тече́нїе мое съ ра́достїю , и҆ слꙋ́жбꙋ ю҆́же прїѧⷯ ѡⷮ г҃а і҆с҃а . ꙁасвѣдѣтельствовати е҆ѵⷢ‍҇ лїе бл҃года́ти бж҃їа . И҆ нн҃ѣ с҄е а҆ꙁъ вѣмъ , ꙗ҆́ко ктомꙋ не оу҆́ꙁрите лица̀ мое̑го в҄ы вс҄и , в ни́хже проидо́хъ проповѣ́дꙋа црⷵтвїе бжїе · Тѣмже свѣдѣтельствꙋю ваⷨ въ дне́шнїи дн҃ь , ꙗ҆́ко чи́стъ а҆ꙁъ ѡⷮ крове всѣхъ . не ѻ҆бинꙋ́хъ бо сѧ е҆же не скаꙁа́ти вамъ вс҄ю во́лю бж҃їю · Внима́ите ѹ҆бо себѣ , и҆ всемꙋ ста́дꙋ , в немже ваⷵ дх҃ъ ст҃ыи поста́ви е҆пⷵкопы , па́сти цр҃ковь г҃а и҆ бг҃а , е҆ѧже снабдѣ̀ кро́вїю свое̑ ю̀ · А҆ꙁъ б҄о вѣмъ с҄е , ꙗ҆́ко по ѡⷮше́ствїѝ мое̑мъ въни́дꙋтъ во́лцы тѧ́жцы въ ва́съ , не щадѧ́ще ста́да · И҆ ѡⷮ васъ самѣхъ въста́нꙋтъ мꙋ́жїе гл҃юще раꙁ враще́ннаѧ , е҆же ѡⷮторгати ѹ҆чн҃кы въ слѣдъ себе · Сего ра́ди бди́те помина́юще , ꙗ҆́ко тр҄и лѣта но́щь и҆ дн҃ь не преста́ахъ ѹча̀ съ слеꙁа́ми е҆ді́ного когождо васъ · И҆ нн҃ѣ предаю̀ васъ бра́тїе бг҃ови , и҆ словꙋ бл҃года́ти е҆го , могꙋщемꙋ наꙁда́ти и҆ да́ти вамъ нас лѣ́дїе въ ѻ҆сщ҃е́нныхъ всⷯѣ . сребрꙋ и҆ли ꙁла́тꙋ и҆л҄и ри́ꙁамъ , ни е҆ді́номꙋ въжделѣхъ . са́ми вѣ́сте , Ꙗ҆́ко требова́нїю мое̑мꙋ и҆ сꙋщимъ съ мно́ю послꙋжисте рꙋцѣ мои сїѝ . вс҄ѧ скаꙁа́хъ вамъ ꙗ҆ко та́ко трꙋжа́ющимсѧ подоба́е̑тъ ꙁастꙋпа́ти немо́щныѧ · Помина́ите же сло́во г҃а і҆са ҃  , ꙗ҆ко са́м̾ речѐ . бл҃же́нѣе е҆сть па́че даа̑ ти , не́жел҄и прїима́ти . и҆ сїа ре́къ , прекло́нь колѣ́нѣ своѝ съ всѣми и҆́ми помоли́сѧ · Мно́гъ же бысть плаⷱ‍҇ всѣмъ . и҆ напаⷣше на вы́ю па́влꙋ ѻ҆блобыꙁа́хꙋ е҆го . скорбѧ́ще наипа́че ѻ҆ словеси е҆же рече , ꙗ҆́ко ктомꙋ не и҆́мⷮꙋ лице е҆ го ѹ҆ꙁрѣти . провожа́хꙋ е҆го въ кора́бль ·
Глⷡ‍҇а , к҃а · И ꙗ҆коже бы́сть ѡⷮвести́сѧ намъ ѡⷮ то́ргъшесѧ ѡⷮ ниⷯ , прѧ́мо ходи́вше прї идо́хом̾ въ ко́нъ . въ дрꙋгїи же дн҃ь въ родонъ , и҆ ѡⷮтꙋ́дꙋ въ пата́рꙋ . и҆ ѻ҆б рѣтше кора́бль преходѧ́щь въ финикїю , въꙁшеⷣ ше ѡⷮвеꙁо́хомсѧ · Въꙁни́кшꙋ же кѷпрꙋ , и҆ ѻ҆ста́вльше е҆го ѻ҆шꙋ́ю , пла́вахомъ въ сирїю́ , и҆ приста́ хомъ въ тѷрѣ . т҄ꙋ б҄о бѧ́ше кораблю̀ и҆ꙁложи́ ти бре́мѧ . І҆ и҆ꙁъѻ҆брѣтше ѹ҆чн҃ки , пребы́ хомъ т҄ꙋ дн҃їи сеⷣмь , и҆же па́влови гл҃ахꙋ дх҃оⷨ не въсходи́ти въ і҆ерⷵли́м · ̾ Є҆гда же бы́сть намъ сконча́ти дн҃и , и҆ꙁшеⷣше и҆дѧ́хомъ , провожда́ю щимъ насъ всⷨѣ съ жена́ми и҆ дѣтми , до внѣ̀ гра́да · И҆ покло́нше колѣ́нѣ при́ мори помоли́ хомсѧ . и҆ лобыꙁа́вше дрꙋгъ дрꙋга , внидо́хоⷨ въ кора́бль и҆ ѡⷮвеꙁо́хомсѧ · ѻ҆ни́ же въꙁврати́шасѧ въ своѧ с҄и . м҄ы же пла́ванїе наче́нше ѡⷮ тѷ ра , приста́хомъ въ птолемаи̑дѣ , и҆ цѣлова́вше бра́тїю , пребы́хомъ дн҃ь е҆дінъ ѹ҆ ни́хъ · ꙁаⷱ‍҇ , м҃е · Въ ѹ҆трѣи же и҆ꙁшеⷣше и҆же ѻ҆ па́влѣ , прїидо́ хомъ въ кесарі́ю . и҆ вшеⷣше въ до́мъ филиппа бл҃говѣ́стника , сꙋща ѡⷮ сеⷣми́хъ дїа́конъ , пре бы́хомъ ѹ҆ него . сегоже бѧ́хꙋ дще́рѧ дв҃ца че ты́ри прорица́юще . пребыва́ющиⷨ же намъ на́ дн҃и мно́ги · Сни́де нѣ́кто ѡⷮ і҆ѹ҆де́ѧ пррⷪ‍҇къ и҆́ менемъ а҆га́въ . и҆ пришеⷣ к на́мъ , и҆ въꙁеⷨ по́ ѧ҆съ па́вловъ , и҆ свѧꙁа́в же своѝ рꙋцѣ и҆ но́ ꙁѣ , рече , та́ко гл҃еⷮ дх҃ъ ст҃ыи , мꙋ́жа е҆гоже е҆сть по́ѧ̑съ се́и , тако свѧ́жⷮꙋ е҆го въ і҆е̑рⷵли́мѣ і҆ѹ҆де́е и҆ предадѧтъ в рꙋцѣ ꙗ҆́ꙁы́комъ . и҆ ꙗ҆коже слы́шахомъ сїа , молѧ́хомъ м҄ы же и҆ намѣстнїѝ , не въсходи́ти е҆мꙋ въ і҆ерⷵли́мъ · ѡⷮвѣщав же па́велъ и҆ рече . чт҄о творитѐ пла́чюще , и҆ съкрꙋша́юще м҄и срⷣце; А҆ꙁъ б҄о не то́чїю свѧ́ꙁанъ бы́ти хощꙋ̀ , н҄о и҆ оу҆́мрети въ і҆ерⷵли́мѣ гото́въ е҆́смь ѻ҆ имени г҃а і҆с҃а · не повинꙋ́ющꙋ же сѧ е҆мꙋ , ѹ҆молча́хоⷨ ре́кше , во́лѧ гн҃ѧ да бꙋ́детъ · По́ дн҃ехъ же сиⷯ , ѹ҆гото́в льшесѧ , вꙁыдо́хомъ въ і҆ерⷵлиⷨ · Прїи̑до́ша же с на́ми и҆ нѣ́ цыи ѡⷮ ѹ҆чениⷦ‍҇ ѡⷮ кесарїа , Вѣ́дꙋ ще ѹ҆ негоже ѻ҆бита́е̑мъ мнасо́на нѣ́кое̑го кѷпрѧнина дре́внѧ ѹ҆чн҃ка · Бы́вшем же на́мъ въ і҆ерⷵли́мѣ , любе́ꙁно прїѧ̑ша насъ бра́ тїѧ · На оу҆́трѣи̑ же вни́де па́велъ с на́ми къ і҆а́ковꙋ . вс҄и же прїидо́ша ста́рцы . и҆ цѣлова́въ и҆хъ , скаꙁаа́ше по е҆ді́номꙋ ко́жⷣо и҆хже сътворѝ б҃ъ въ ꙗ҆́ꙁы́цѣхъ слꙋже́нїемъ е҆го · ѻ҆ни же слы́шавше сла́влѧхꙋ б҃а · И҆ ре́кше е҆мꙋ . ви́диши ли бра́ те , коли́ко те́мъ е҆сть і҆ѹ҆де́и вѣ́ровавшихъ; и҆ вс҄и ревни́ теле ꙁако́нꙋ сꙋть . наѹ҆чени же сꙋть ѡⷮ тебе . ꙗ҆́ко ѡⷮстꙋпле́нїю ѹ҆чи́ши ѡⷮ ꙁако́на моѷсе́ѻ҆ва живꙋщаа въ ꙗ҆ꙁы́цѣхъ вс҄ѧ і҆ѹ҆де́ѧ . гл҃ѧ не ѻ҆брѣ́ꙁовати и҆мъ ча́дъ , ни по ѻ҆бы́чаеⷨ ходити · Чт҄о ѹ҆бо е҆сть , всѧ́ко подоба́етъ наро́дꙋ снитисѧ . ѹ҆слы́шаⷮ бо , ꙗ҆́ко прише́лъ е҆си · Сїе ѹ҆бо творѝ е҆же т҄и гл҃ем̾ . сꙋть ѹ҆ насъ мꙋ́жїе четы́ре ѻ҆бѣща́вше себе б҃ꙋ . сиⷯ поиⷨ . ѻ҆чи́стисѧ с ни́ми і҆ и҆ждивѝ на ниⷯ , да ѻ҆стри́жꙋтъ с҄и главы̀ , и҆ раꙁꙋмѣюⷮ вс҄и ꙗ҆́ко и҆мже наѹ҆че́ни сꙋть ѡⷮ тебе , ничтоже е҆сть , н҄о пребыва́еши и҆ саⷨ ꙁако́нъ хранѧ · ѻ҆ вѣ́ро вавшихъ же ꙗ҆́ꙁы́цѣхъ , м҄ы посла́хомъ сꙋжⷣь ше , ничто́же таково́е съблюда́ти и҆мъ , ток мо да храни́ти себѐ ѡⷮ и҆́доложер̾тв̾ и҆ крове и҆ ѹда́вленины и҆ блꙋда · ꙁаⷱ‍҇ , м҃ѕ · Тогда̀ па́велъ поиⷨ мꙋ́жа на ѹ҆трѣи , с ни́ми ѻ҆чи́щьсѧ , вни́де въ ст҃и́лище ꙁавѣща́ѧ сконча́ нїе д҃неⷨ ѻ҆чище́нїа , до́ндеже принесе́но бы́сть ꙁа е҆ді́ного когождо и҆хъ приноше́нїе · И҆ ꙗ҆́коже хотѧ́хꙋ сеⷣмь дн҃їи сконча́тисѧ , И҆же ѡⷮ а҆сїа і҆ѹ҆ де́е видѣ́вше е҆го въ ст҃и́лищи , нава́диша ве́сь нарⷣо , и҆ въꙁложи́ша на́нь рꙋ́цѣ , въпїю̑ще , мꙋ́ жїе і҆ил҃ьтьстїи , помоꙁи́те . се́и е҆сть чл҃къ и҆же на́ люди и҆ ꙁакоⷩ‍҇ , и҆ на мѣ́сто сїе , всѣх̾ всю́дꙋ ѹ҆ча̀ · Є҆ще же и҆ е҆́ллины въведѐ въ цр҃ковь , и҆ ѻ҆с квернѝ ст҃ое мѣсто сїе · Бѧ́хꙋ бо ви́дѣли трофи́ма е҆фе́сѧнина въ градѣ с нимъ , е҆гоже мнѧ́ хꙋ ꙗ҆́ко въ цр҃ковь въве́лъ е҆сть па́велъ . поⷣви́же же сѧ грⷣа ве́сь , и҆ бы́сть стеченїе лю́демъ · И҆ е́мше па́вла влеча́хꙋ е҆го во́нъ и҆ꙁ̾ цр҃кве , и҆ а́бїе ꙁа творишасѧ двѐри . и҆́щꙋщимъ же иⷨ ѹ҆би́ти е҆ го , Вꙁы́де вѣ́ сть къ ты́сѧщникꙋ спи́рѣ , ꙗ҆́ко ве́сь въꙁмꙋти́сѧ і҆ерⷵли́мъ . и҆же а҆бїе пои̑мъ во́и̑ны и҆ со́тники , причте на́ нѧ . ѻ҆ни же видѣ́вше ты́сѧщника и҆ во́и̑ны , преста́ша бїю́ще па́вла · Пристꙋпль же ты́сѧщниⷦ‍҇ ꙗ҆́тъ е҆го , и҆ повелѣ̀ свѧꙁа́ти е҆го вери́гама желѣ́ꙁнома двѣма , И҆ въпраша́ше кт҄о ѹ҆бо е҆сть , и҆ чт҄о съ твори́лъ е҆сть . дрꙋꙁїи же и҆́но нѣчто въпїѧ̑хꙋ въ наро́дѣ . не могїи же раꙁꙋмѣти и҆ꙁвѣ́стное мо́лвы ра́ди , повелѣ̀ ѡⷮвестѝ е҆го въ по́лкъ · е҆гда же бы́сть на степе́нехъ , прилꙋчи́сѧ въꙁдви́женꙋ бы́ти е҆мꙋ ѡⷮ во́и̑нъ , нꙋж̾ды ра́ди наро́да · Послѣ́доваше бо мно́жество людїи ꙁовꙋ ще вꙁѧти е҆го . хотѧ́ же вни́ти въ по́лкъ па́велъ , гл҃а ты́сѧщникꙋ . а҆́ще лѣть м҄и е҆сть гл҃ати тебѣ; ѻ҆́нъ же рече , т҄о гре́ чески ѹ҆мѣ́еши л҄и; не т҄ы ли е҆си е҆гѷп̾тѧ нинъ и҆ же прежⷣе сиⷯ дн҃їи превѣщаⷡ‍҇ . И҆ і҆ꙁвеⷣ въ пꙋсты́ню четы́ре ты́сѧща мꙋ́жїи сикаре́и; Ре че же па́велъ . аꙁъ чл҃къ ѹ҆бо е҆смь жидовиⷩ‍҇ , ѡⷮ та́рса киликїискаго , славнаго гра́да житель · Молю́ же т҄ѧ повели м҄и гл҃ати къ лю́дем̾ . повелѣ́вшꙋ же е҆мꙋ . Па́велъ стоѧ̀ на степе́ нехъ , пома́аⷡ‍҇ рꙋко́ю къ лю́демъ . мно́гꙋ же беꙁмо́л̾вїю бывшꙋ , въꙁ̾гласѝ е҆врѣ́искимъ ꙗ҆́ꙁы́ комъ гл҃ѧ ·
Глⷡ‍҇а , к҃в · ꙋ́жїе братїе и҆ ѡⷮц҃ы , ѹ҆слы́шите мои къ вамъ нн҃ѣ ѡⷮвѣтъ · слы́шавше же ꙗ҆́ко е҆вре́искимъ ꙗ҆́ꙁыкомъ въꙁ̾гласѝ к нимъ , паче приложиша беꙁ̾молвїе · и҆ рече , а҆ꙁъ ѹ҆бо е҆смь мꙋ́жъ і҆ѹ҆деѧнинъ , роди́всѧ в та́рсѣ киликїистѣмъ , въспитаⷩ‍҇ же въ градѣ се́мъ , при ногꙋ гамали́и̑ловꙋ , нака́ꙁанъ и҆ꙁвѣст но ѻ҆те́ческомꙋ ꙁаконꙋ , ревни́тель сыи бж҃їи ꙗ҆́ко же всѝ в҄ы е҆сте днесь , и҆же се́и пꙋть гони́хъ даже до см҃рти , вѧжа̀ и҆ предаѧ̀ в темнїцꙋ , мꙋжа же и҆ жены̀ , ꙗ҆коже а҆рхїе̑ре́и свидѣтельствꙋ ет̾ ми , и҆ всѝ ста́рцы , ѡⷮ нихже и҆ посла́нїа при е҆мъ къ живꙋщимъ бра́тїам̾ в дама́сцѣ , и҆ дѧ́хъ привестѝ та́мо сꙋщаа свѧ́ꙁаны въ і҆ерⷵлиⷨ , да мꙋ́чатсѧ . бы́сть же м҄и и҆дꙋщꙋ и҆ приближа́ющꙋсѧ къ дама́скꙋ , въ полꙋдн҃е · внеꙁа́пꙋ съ нб҃се ѻ҆блиста̀ свѣт̾ мноⷢ‍҇ ѻ҆ мнѣ̀ , па дох же на́ ꙁемлю , и҆ слы́шаⷯ глⷵа гл҃ющь м҄и , са́вле са́вле чт҄о мѧ го́ниши; а҆ꙁ же ѡⷮвѣща́хъ , кт҄о е҆си г҃и; рече же къ мнѣ̀ . а҆ꙁъ е҆смь і҆с҃ наꙁоре́и е҆го же т҄ы го́ниши . а҆ и҆же съ мною сꙋщїѝ свѣтъ ѹ҆бо видѣша , и҆ пристра́шни бы́ша , гла́са же не слы́шаша гл҃ющаго къ мн҄ѣ . рекоⷯ же чт҄о съ творю̀ г҃и; г҃ь же реⷱ‍҇ къ мн҄ѣ , въста́въ и҆дѝ въ дама́скъ , и҆ т҄ꙋ речеⷮ ти сѧ ѻ҆ всѣх̾ , и҆́хже повелѣ́но т҄и е҆сть творити · і҆ ꙗ҆коже не видѣхъ ѡⷮ сла́вы свѣта ѻ҆́ного , ꙁа́ рꙋкꙋ води́мъ ѡⷮ сꙋщихъ съ мно́ю , внидохъ в дама́скъ · А҆на́нїѧ же нѣ́кїи мꙋ́жь бл҃гоговѣ́инъ по ꙁаконꙋ , свⷣѣтельствова́нъ ѡⷮ всѣхъ живꙋщихъ в дама́сцѣ і҆ѹ҆де́и , пришеⷣ къ мнѣ , и҆ ста́въ рече м҄и . са́вле брате проꙁрѝ . и҆ а҆ꙁ̾ в то́й часъ въꙁрѣ́хъ на́нь . ѻ҆́н же рече м҄и . бг҃ъ ѡⷮц҃ъ на́шихъ и҆ꙁволи т҄ѧ раꙁꙋмѣти хотѣ́нїе е҆го , и҆ ви́дѣти пра́веⷣника , и҆ слы́шати гласъ ѡⷮ ѹ҆стъ е҆го . ꙗ҆́ко бꙋ́деши е҆мꙋ свѣдѣтель къ всѣм̾ чл҃коⷨ , и҆́хже ви́дѣ и҆ слы́ша · И҆ нн҃ѣ чт҄о ме́длиши; въста́въ крⷵти́сѧ и҆ ѻ҆мыи грѣхи своѧ , приꙁва́въ и҆́мѧ г҃а і҆с҃а · Бы́сть же м҄и вⷥъвраща́ющꙋсѧ въ і҆ерⷵлимъ , и҆ молѧ́щꙋ ми сѧ въ цр҃ькви , бы́ти въ оу҆́жасѣ , и҆ ви́ дѣти е҆го гл҃юща м҄и . потщи́сѧ , і҆ и҆ꙁы́ди ско́ро ѡⷮ і҆еⷵрлима . ꙁане не прїимꙋтъ свѣдѣтельства твое̑го е҆же ѻ҆ мнѣ̀ , и҆ а҆ꙁъ рⷯѣ , г҃и са́ми вѣ́дѧⷮ ꙗ҆́ко а҆ꙁъ бⷯѣ всажа́ѧѝ в темни́цꙋ и҆ бїѧ̀ по со́нмищихъ вѣ́рꙋющаѧ в т҄ѧ · И҆ е҆гда и҆ꙁлива́шесѧ кро́вь стефа́на свѣ дѣтелѧ твое̑го , са́мъ бѣхъ стоѧ̀ и҆ поѹ҆ща́ѧ ѻ҆ ѹ҆бїиствѣ е҆го  , и҆ стрегїи ри́ꙁы ѹ҆бива́ющиⷯ е҆го · И҆ рече къ мнѣ , и҆дѝ , ꙗ҆ко а҆ꙁ̾ въ ꙗ҆́ꙁы́ки далече послю̀ т҄ѧ · послꙋшахꙋ же е҆го да́же до сего словесѐ , и҆ въꙁдвиго́ша глаⷵ сво́й гл҃юще , въꙁмѝ ѡⷮ ꙁемлѧ̀ такова́го , не подоба́етъ б҄о е҆мꙋ жи́ти . въпїющемъ же и҆мъ и҆ помета́ющимъ ри́ꙁы , и҆ пра́хъ въꙁ̾мѣта́ю щимъ на въꙁдꙋ́хъ . повелѣ̀ ты́ сѧщникъ ѡⷮвестѝ е҆го въ по́лкъ , реⷦ‍҇ ра́нами и҆стѧꙁа́ти е҆го , да раꙁꙋмѣетъ ꙁа кꙋ́ю винꙋ̀ та́ко въпїа́хꙋ на́нь . и҆ ꙗ҆́коже протѧго́ша е҆го ве́рвьми . реⷱ‍҇ къ стоѧ́щемꙋ со́тникꙋ па́вел̾ . а҆ще чл҃ка ри́млѧнина и҆ не ѻ҆сꙋжде́на лѣтъ е҆сть вамъ би́ти; Слы́шав же со́тникъ , пристꙋпѝ къ ты́сѧщ никꙋ скаꙁа́ гл҃ѧ . ви́жⷣь чт҄о хо́щеши сътвори́ти · чл҃къ б҄о се́й ри́млѧнинъ е҆сть . прис тꙋ́пль же ты́сѧщникъ реⷱ‍҇ е҆мꙋ , гл҃и м҄и а҆ще т҄ы ри́млѧнинъ е҆си; ѻ҆н̾ же рече , е́ й . ѡⷮвѣща́ же ты́сѧщниⷦ‍҇ , а҆ꙁъ мно́гою цѣно́ю нарече́нїе сїе и҆ жи́тельство стѧжахъ · Па́велъ же речѐ , а҆ꙁъ же и҆ роди́хсѧ в немъ . а҆бїе же ѹ҆бо ѡⷮстꙋпи́ша ѡⷮ него хотѧ́щеи е҆го и҆стѧꙁати · И҆ ты́сѧщникъ же ѹ҆боѧ́сѧ , раꙁꙋмѣвъ ꙗ҆́ко ри́млѧнинъ е҆сть , и҆ ꙗ҆́ко б҄ѣ е҆го вдал̾ . на оу҆́трѣи же хотѧ раꙁꙋмѣти и҆стинꙋ чт҄о ради ѻ҆клевета́етсѧ ѡⷮ і҆ѹ҆де́и , раꙁрѣшѝ е҆го ѡⷮ ѹ҆ꙁъ , и҆ повелѣ̀ прїитѝ а҆рхїере́ѻⷨ и҆ всемꙋ събо́рꙋ и҆хъ . и҆ све́дъ па́вла поста́ви е҆го преⷣ ни́ми ·
Глⷡ‍҇а , к҃г · ꙁаⷱ‍҇ , м҃ꙁ · Въꙁрѣ́в же па́велъ на сонм̾ , рече . мꙋ́жїе бра́тїе , а҆ꙁъ всею со́вѣстїю бл҃гою живꙋ бв҃и да́же до сего дн҃е · А҆рхїере́и же а҆на́ нїѧ повелѣ̀ предъстоѧ̑щимъ е҆мꙋ би́ ти е҆мꙋ ѹ҆ста̀ · Тогда̀ па́велъ рече к немꙋ , би́ ти т҄ѧ имать б҃ъ стѣ́но пова́пленаа . и҆ т҄ы сѣди́ши сꙋдѧ́ м҄и по ꙁако́нꙋ , и҆ престꙋпа́ѧ ꙁако́нъ вели́ши да бїю́тъ м҄ѧ; преⷣстоѧ́щїи же рѣша , а҆рхїере́ю л҄и бж҃їю досажа́еши; рече же па́велъ , не вѣ́ дахъ бра́тїе ꙗ҆ко а҆рхїере́и е҆сть . в пи́сано бо е҆сть , кн҃ѕю людїи свои̑хъ да не речеши ѕл҄а · Раꙁꙋмѣ́в же па́велъ , ꙗ҆́ко е҆ді́на ча́сть есть саⷣдꙋке́и , а҆ дрꙋга́ѧ фарїсеи , въꙁва̀ въ со́нмищи , мꙋ́жїе братїе , а҆ꙁъ фарїсе́и е҆смь , сн҃ъ фарисе́ѻ҆въ . ѻ҆ ѹ҆ пова́нїи и҆ ѻ҆ въскр҃се́нїи ме́ртвыхъ , а҆ꙁъ сꙋ́дъ прїе́млю · с҄е же е҆мꙋ рекшꙋ , бы́сть распрѧ̀ фарїсе́ѻ҆мъ и҆ саⷣдꙋке́ѻ҆мъ . и҆ раꙁдѣли́сѧ наро́дъ . саⷣдꙋке́и б҄о гл҃юⷮ не бы́ти въскр҃се́нїю , н҄и а҆гг҃ла н҄и дх҃а . фарїсе́е же и҆сповѣ́дꙋютъ ѻ҆бо́ѧ · Бы́сть же кли́чь великъ . и҆ въста́вше кни́жницы сꙋщїи ча́сти фари се́искїа , прѧ́хꙋсѧ межи собо́ ю гл҃юще , ни е҆ді́но ѕл҄о ѻ҆брѣта́емъ въ чл҃цѣ се́мъ · А҆ще ли же дх҃ъ гл҃а е҆мꙋ и҆л҄и а҆́гг҃лъ , не проти́вимсѧ б҃ꙋ · Мно́ꙁѣ же бы́вши распри , ѹ҆сꙋмнѣвсѧ ты́сѧщ никъ да не расте́рꙁанъ бꙋ́деⷮ па́велъ ѡⷮ ниⷯ , повелѣ̀ во́иномъ сни́ти и҆ въсхи́тити е҆го ѡⷮ среды иⷯ , и҆ вести е҆го въ по́лкъ . Въ наста́в шꙋю же но́щь предъста́въ е҆мꙋ г҃ь рече , дерꙁа́и па́вле . ꙗ҆́коже бо свѣдѣтельствова ꙗ҆́же ѻ҆ мнѣ въ і҆ерⷵли́мѣ , си́це т҄и подоба́етъ и҆ въ ри́мѣ свѣдѣтельствова́ти · Бы́вшꙋ же дн҃и , сътво́рше нѣ́цыи ѡⷮ і҆ѹ҆де́и съвѣтъ , ꙁаклѧ́ша себѐ гл҃юще , не ѧ҆сти ни пи́ти до́ндеже ѹ҆бї ютъ па́вла · Бѧ́ше же мно́жае четы́редесѧте мꙋжїи , и҆же сїю клѧ́твꙋ сътворшеѝ , и҆же пристꙋ́пльше къ а҆рхїере́ѻ҆мъ и҆ ста́рцемъ , рѣ ша , клѧ́твою проклѧ́хомъ себе ничт҄оже вкꙋ си́ ти , доⷩ‍҇деже ѹ҆бїемъ па́вла . нн҃ѣ ѹ҆бо в҄ы скажи́те ты́сѧщникꙋ съборомъ , ꙗ҆ко да ѹ҆трѣ сведе́тъ е҆го къ ва́мъ , ꙗ҆́ко хотѧ́щеⷨ раꙁꙋмѣ ти и҆ꙁвѣ́стнѣе ꙗ҆́же ѻ҆ не́мъ · м҄ы же пре́же да́же не прибли́житисѧ е҆мꙋ , гото́ви е҆смы ѹ҆би́ ти е҆го · Слы́шав же сн҃ъ сестры па́вловы , ко́въ , пришеⷣ и҆ влѣ́ꙁъ въ по́лкъ , скаꙁа̀ па́влꙋ · Приꙁва́в же па́велъ е҆ді́ного ѡⷮ со́тникъ речѐ . ю҆́ношꙋ сего приведѝ къ ты́сѧшникꙋ , и҆́мать бо е҆мꙋ нѣ́ч то скаꙁати  · ѻ҆́н же ѹ҆бо пои̑мъ е҆го приведѐ къ ты́сѧщникꙋ , и҆ реⷱ‍҇ . оу҆́жникъ па́велъ приꙁва́въ м҄ѧ ѹ҆моли , сего ю҆́ношꙋ привести к тебѣ , и҆мꙋща нѣ́что гл҃ати тебѣ · Поиⷨ же е҆го ꙁа́ рꙋкꙋ ты́сѧщниⷦ‍҇ , и҆ ѡⷮшеⷣ на е҆ дїнѣ въпраша́ ше е҆го , чт҄о е҆сть е҆же и҆́маши въꙁвѣсти́ти м҄и · Реⷱ‍҇ же , ꙗ҆́ко і҆ѹ҆де́е съвѣща́ша ѹ҆моли́ти т҄ѧ , ꙗ҆ко да оу҆́трѣ па́вла сведе́ши к ни́мъ въ собо́ръ , ꙗ҆ко хотѧ́щемъ и҆ꙁвѣ́ст̾нѣе и҆с тѧꙁа́ти ꙗ҆́же ѻ҆ не́м̾ . т҄ы ѹ҆бо не послꙋшаи и҆хъ , ловѧ́тъ б҄о е҆го ѡⷮ ниⷯ мꙋ́жїе мно́жае че ты́ридесѧте , и҆же ꙁаклѧ́ша себе ни ꙗ҆́сти ни пи́ти до́ндеже ѹ҆бїютъ е҆го · И҆ нн҃ѣ гото́ви сꙋть , ча́юще е҆же ѡⷮ тебе ѻ҆бѣща́нїѧ . ты́сѧщникъ же ѹ҆бо ѡⷮпꙋстѝ ю҆́ношꙋ , ꙁавѣща́въ ни е҆ді́номꙋ же повѣ́дати ꙗ҆́ко сїѧ ꙗ҆ви́лъ е҆си мн҄ѣ · И҆ приꙁва́в̾ дв҄а нѣ́кїѧ ѡⷮ со́тникъ , рече . ѹ҆гото́ вите м҄и во́ины въѻ҆рꙋже́ны дв҄ѣст҄ѣ , ꙗ҆́ко да и҆́дꙋтъ до кесарїа , а҆ ко́нникъ , сеⷣмь десѧт̾ , и҆ стрѣле́цъ , дв҄ѣст҄ѣ , ѡⷮ третїѧ́го часа̀ но́щи , ско́тъ же привести да всади́вше па́вла и҆ прово́дѧтъ до фили́ка и҆ге́мона , на писа же и҆ посла́нїе , и҆мꙋще ѻ҆́браⷥ се́й · Клавдїе лисі́ѧ держа́вномꙋ и҆ге́монꙋ фили́кꙋ ра́доватисѧ . мꙋ́жа сего ꙗ҆́та ѡⷮ і҆ѹ҆д́ей , и҆ хотѧ́щꙋ ѹ҆бїену бы́ти ѡⷮ ни́хъ , пристꙋ́пль с во́и̑ны ѡⷮѧ̑хъ е҆го , ѹ҆вѣдѣвъ ꙗ҆́ко ри́млѧнинъ е҆сть . хотѧ́ же раꙁꙋмѣти винꙋ е҆ѧ̑же ра́ди пои̑ма́хꙋ на́нь , сведоⷯ е҆го в соⷩ‍҇мище иⷯ , е҆гоже ѻ҆брѣтохъ пое́млема ѻ҆ вꙁыска́нїи ꙁако́на и҆х̾ , н҄и е҆ді́но же досто́йно сме́рти и҆л҄и оу́ꙁамъ съгрѣшенїе и҆мꙋща  · Скаꙁанꙋ же бы́вшꙋ м҄и ко́вꙋ на́ мꙋжа хотѧ́щꙋ быти ѡⷮ і҆ѹ҆де́й , а҆́бїе послахъ е҆го к тебѣ , ꙁавѣща́въ и҆ клеветникоⷨ гл҃ати преⷣ тобо́ю , ꙗ҆же и҆́мꙋть на́нь , ꙁрⷣавъ бꙋ́ди · Во́и̑ни ѹ҆бо по повелѣнномꙋ и҆мъ , вꙁемше па́вла ведо́ша ѻ҆́б нощь въ а҆нтипатри́дꙋ · Въ оу҆́трѣи же ѻ҆ста́вльше ко́н̾ники и҆тѝ с ни́мъ , въꙁврати́шасѧ въ по́лкъ · ѻ҆ни же пришеⷣше въ кесарїю́ , и҆ давше посланїе и҆ге́монꙋ , прⷣеставиша и҆ па́вла е҆мꙋ . про че́тъ же и҆ге́монъ посла́нїе , и҆ въпро́шь , ѡⷮ кое̑ѧ̀ ѻ҆́бласти е҆сть , и҆ ѹ҆вѣ́дѣвъ ꙗ҆́ко ѡⷮ ки ликі́ѧ , да ѹ҆слы́шꙋ ѻ҆ тебѣ рече е҆гда и҆ кле ветницы̀ твоѝ прїи̑дꙋтъ . повелѣ же е҆го въ прето́рѣ и҆́родовѣ стрещи ·
Глⷡ‍҇а , к҃д · По пѧти́х же дн҃ехъ , сниде а҆рхїере́и а҆на́ нїѧ съ ста́рцы , и҆ съ ри́торомъ терти́ломъ нѣ́кои̑мъ , и҆же скаꙁаша и҆ге́мо нꙋ ѻ҆ па́влѣ · Приꙁва́нꙋ же бы́вшꙋ е҆мꙋ , начатъ понашати терти́лъ , гл҃ѧ . мно́гъ ми́ръ ѹ҆лꙋча́юще тобо́ю , і҆ и҆справле́нїемъ быва́е мымъ ꙗ҆́ꙁыкꙋ семꙋ твои̑мъ промышле́нїемъ . всѧ́кимъ ѻ̆браꙁоⷨ и҆ веꙁдѣ̀ , хва́лимъ преславне фи ли́ѯе , съ всѧ́кымъ бл҃годаре́нїеⷨ . н҄о да не мно́жае стꙋжа́ю тебѣ̀ , молю́ тѧ̑ послꙋ́шати на́съ въ кра́тцѣ твое́ю кро́тостїю . ѻ҆брѣтше б҄о мꙋжа сего гꙋби́телѧ , и҆ дви́жꙋща противле́нїе всѣмъ і҆ѹ҆де́ѻ҆мъ , живꙋщимъ по вселе́ннѣи , и҆ преⷣста́телѧ сꙋща наꙁоре́истеи е́реси , и҆же и҆ цр҃ковъ покꙋси́сѧ ѻ҆сквернити · е҆гоже и҆ ꙗ҆хомъ , и҆ по ꙁа́конꙋ на́шемꙋ хотѣ́хомъ сꙋди́ти е҆мꙋ̀ · пришеⷣ же лиси́ѧ тысѧщъникъ , мно́гою си́лою ѡⷮ рꙋкъ на́ших̾ и҆схити , и҆ к тебѣ посла̀ · по велѣв̾ и҆ намъ гл҃ющимъ на́нь прїити к тебѣ̀ , ѻ҆ не́мже въꙁмо́жеши самъ раꙁ̾сꙋдити , и҆ ѻ҆ всѣхъ сихъ поꙁнати , ѻ҆ ни́хже м҄ы пое́м лемъ на́нь . сложи́ша же сѧ і҆ѹ҆де́е гл҃юще , симъ та́ко быти . ѡⷮвѣща́ же па́велъ , поманꙋвшꙋ е҆ мꙋ и҆ге́монꙋ гл҃ати · ѡⷮ мно́гъ лѣтъ сꙋща т҄ѧ сꙋдїю̀ пра́ведна ꙗ҆́ꙁы́кꙋ семꙋ свѣ́ды , бл҃годꙋш нее ꙗ҆́же ѻ҆ мн҄ѣ ѡⷮвѣща́ю , могꙋщꙋ т҄и раꙁꙋмѣ ти . ꙗ҆ко не мно́жае е҆сть м҄и дн҃їи дв҄анаде сѧтихъ , ѡⷮне́лиже въꙁыдохъ поклони́тисѧ въ і҆ерⷵли́мѣ . и҆ ни въ цр҃кви ѻ҆брѣто́ша мѧ къ нѣ́кое̑мꙋ , гл҃юща и҆л҄и раꙁвѣтъ творѧ́ща на́родꙋ , н҄и въ со́нмищихъ н҄и въ́ градѣ , н҄ иже довести м҄и могꙋтъ е҆лика тебѣ̀ нн҃ѣ на м҄ѧ гл҃ютъ . и҆сповѣдꙋю же тебѣ с҄ е , ꙗ҆́ко въ пꙋть е҆гоже сїи гл҃ютъ е́ресь , тако слꙋжꙋ̀ ѻ҆те́ческомꙋ бг҃ꙋ , вѣ́рꙋѧ всѣмъ сꙋщимъ въ ꙁако́нѣ и҆ прⷪ‍҇ро́цѣхъ пи́санымъ , ѹ҆пованїе и҆мы́и на б҃а , е҆гоже и҆ са́ми сїи ча́ютъ , въскрⷵнїе хотѧ́щее быти ме́ртвымъ . пра́ведником же и҆ грѣшни комъ . ѻ҆ се́м же і҆ а҆ꙁъ подвиꙁа́юсѧ , непоро́чнꙋ съвѣсть и҆мѣ́а къ б҃ꙋ и҆ чл҃коⷨ всегда̀ . по лѣтех же мно́ѕѣхъ прїидо́хъ млⷵтынѧ сътворити въ ꙗ҆́ꙁы́к̾ мои и҆ приноше́нїа , в нихже ѻ҆брѣто́ша м҄ѧ пости́вшесѧ въ цр҃ кви , н҄и съ народоⷨ , н҄и съ мл́ъвою . нѣ́цыи же ѡⷮ а҆сї́а і҆ѹ҆де́е , и҆́мже по доба́етъ предъ тѧ прїити и҆ гл҃ати , а҆ще и҆́мꙋтъ чт҄о на м҄ѧ . и҆л҄и сами тїи да гл҃ютъ , кꙋю̀ ѻ҆брѣто́ша въ мнѣ непра́вдꙋ , ставшꙋ м҄и въ со́нмищи . и҆л҄и ѻ҆ е҆ді́номъ семъ гла́сѣ и҆же , въꙁопиⷯ стоѧ̀ в ниⷯ , ꙗ҆́ко ѻ҆ въс крⷵнїи мертвыхъ а҆ꙁъ сꙋдъ прїе́млю дне́сь ѡⷮ васъ · Слы́шав же сїѧ фили́ѯъ , ѡⷮвѣщева́ше имъ , и҆ꙁвѣ́стнѣе свѣ́дыи ꙗ҆́же ѻ҆́ проповѣ́ди е҆ѵл ⷢ‍҇ ьстеи , гл҃ѧ , е҆гда лиси́а ты́сѧщникъ прїи детъ , раꙁсꙋждꙋ ꙗ҆́же ѻ҆ васъ . повелѣв же со́т никꙋ стрещѝ па́вла , и҆мѣти же ѻ҆сла́бꙋ , и҆ ни е҆ді́номꙋ же въꙁбранѧ́ти свои́мъ е҆мꙋ слꙋжи́ти и҆л҄и приходи́ти к немꙋ . по́ днех же нѣ́ких̾ пришеⷣ фили́ѯъ съ дрꙋси́лїею женою свое́ю сꙋщею і҆ѹ҆де́ѧ̑нынею , приⷥва̀ па́вла , да слы́шⷮи ѡⷮ него̀ вѣ́рꙋ ꙗ҆же въ х҃а і҆с҃а  . гл҃ющꙋ же е҆мꙋ̀ ѻ҆ пра́вдѣ и҆ ѻ҆ въꙁдержа́нїи , и҆ ѻ҆ сꙋдѣ хотѧщемъ бы ти , пристра́шенъ быⷡ‍҇ фили́ѯъ ѡⷮвѣща̀ , нн҃ѣ ѹ҆бо и҆дѝ , вре́мѧ же полꙋчивъ приꙁовꙋ т҄ѧ . въкꙋпѣ же и҆ надѣѧ̑сѧ ꙗ҆́ко м̾ꙁда̀ дастьсѧ е҆мꙋ ѡⷮ па́вла , ꙗ҆́ко да ѡⷮпꙋститъ е҆го . тѣмже и҆ ча́сто приꙁыва́ѧ е҆го бесѣ́доваше с нимъ · двѣма же лѣтома сконча́вшемасѧ , прїа́тъ и҆ꙁ̾мѣненїе фили́ѯъ , поркїа фи́ста . хо тѧ же ѹ҆го́дное сътвори́ти і҆ѹ҆де́ѻмъ фили́ѯъ , ѻ҆ста́ви па́вла свѧ́ꙁана ·
Глⷡ‍҇а , к҃е · Фи́стъ же ѹ҆бо прїем̾ власть , по трехъ дн҃ехъ въꙁы́де въ і҆ерⷵли́мъ ѡⷮ кесарїѧ . скаꙁа́ша же е҆мꙋ а҆рхїере́е и҆ пе́рвїи і҆ѹ҆ де́ѻ҆мъ на па́вла , и҆ молѧхꙋ е҆го просѧ ще блгⷣть нань , ꙗ҆́ко да по́слетъ е҆го въ і҆ерⷵли́м̾ , лови́твꙋ творѧще ꙗ҆́ко да ѹ҆бїютъ е҆го на пꙋтѝ . фи́стъ же повелѣ стрещѝ павла въ кесарїи́ , са́м же хотѧ̀ въско́рѣ и҆ꙁы́ти . и҆же ѹ҆бо си́лни въ ва́съ , рече , съ мно́ю шедше а҆ще е҆сть каѧ непра́вда въ мꙋжѝ се́мъ , да гл҃ютъ нань . пребыв же ѹ҆ нихъ не мно́жае десѧти дн҃їи , сни́де въ кесарїю́ · на ѹ҆трѣѝ сѣдъ на сꙋдищи , повелѣ па́вла привестѝ . при веде́нꙋ же бывшꙋ е҆мꙋ , ѻ҆́крⷵтъ ста́ша и҆же ѡⷮ і҆е̑рлⷵи́ма съшедъшиѝ і҆ѹ҆де́е , мно́ги и҆ тѧ́жки вины̀ приносѧще на па́вла , и҆хже не можа́хꙋ и҆ꙁъѧ̑ви́ти , ѡⷮвѣщава́ющꙋ е҆мꙋ , ꙗ҆ко ни въ ꙁа́конѣ і҆ѹ҆де́истѣ н҄и въ цр҃кви н҄и на кесарѧ что̀ съгрѣшихъ . фи́стъ же хотѧ ѹ҆годное і҆ѹ҆деѻ҆мъ сътворити , ѡⷮвѣща́въ па́влови речѐ . хо́щеши л҄и въ і҆ерⷵли́мъ въꙁшеⷣ та́мо ѻ҆ си́хъ сꙋдъ прїа́ти ѡⷮ менѐ; рече же па́велъ , на сꙋди щи кесаре́ вѣ стоа̀ е҆смь , и҆дѣже м҄и достои̑тъ сꙋдъ прїа́ти . і҆ѹ҆де́а ничи́мже ѻ҆бидиⷧ‍҇ е҆смь , ꙗ҆́коже и҆ т҄ы добрѣ вѣ́си . а҆ще ѹ҆бо непра́вдꙋа и҆л҄и досто́иное сме́рти сътвориⷯ чт҄о , не ѡⷮме́щꙋсѧ оу҆́мрети . а҆ще ли же ничтоже е҆сть ѻ҆ мн҄ѣ е҆же сїи на мѧ клеве́щꙋтъ , никтоже м҄ѧ мо́жетъ тѣмъ вы́дати , кесарѧ̀ нарица́ющꙋ . тогда фи́стъ състѧꙁа́всѧ съ совѣтникы , ѡⷮвѣща̀ , кесарѧ̀ л҄и наре́клъ е҆си; къ кесарю да и́деши . дн҃ем же минꙋ́вшимъ нѣ́кои̑мъ · ꙁаⷱ‍҇ , м҃и · А҆гри́па цр҃ ь и҆ верникїи снидо́ша в кесарїю цѣло вати фи́ста . ꙗ҆коже мно́ги дн҃и пребы́ста т҄ꙋ , фи́ст̾ скаꙁа̀ цр҃ю ꙗ҆же ѻ҆ па́влѣ , гл҃ѧ , мꙋж̾ нѣ́кїи е҆сть ѻ҆ста́вленъ ѡⷮ фили́ѯа оу҆́жникъ , ѻ҆ не́мже бывшꙋ м҄и въ і҆ерⷵли́мѣ , ꙗ҆ви́ша а҆рхїере́ е и҆ старцы і҆ѹ҆де́истїи , просѧ́ще нань прѧ̀ . к ни́мже ѡⷮ вѣщах̾ , ꙗ҆ко нѣ́сть ѻ҆бычаи ри́млѧ номъ выдати кое̑го чл҃ка на поги́бель , пре́же даже ѻ҆клевета́емыи предъ лицемъ не и҆́мать клеве́щꙋщихъ е҆го , и҆ мѣсто ѡⷮвѣта прїи́ мет̾ ѻ҆ свое̑мъ съгрѣше́нїи . съшеⷣшим же сѧ и́мъ ꙁд̑ѣ , ꙁакоснѣнїа ни е҆ді́наго же съ творихъ , на ѹ҆трѣѝ сѣдъ на сꙋдищи , повелⷯѣ привести мꙋжа . ѻ҆крⷵтъ е҆го стаⷡ‍҇ше клевеⷮницы̀ , ни е҆ді́нꙋ винꙋ нанесо́ша и҆хже непщева́хъ а҆ꙁ̾  . стѧꙁа́нїа же нѣ́каа ѻ҆ свое́и раꙁли́чнѣй вѣрѣ и҆мѧ́хꙋ к немꙋ , и҆ ѻ҆ нѣ́кое̑мъ і҆с҃ѣ ѹ҆ме́р шемъ , е҆гоже па́велъ гл҃аше жи́ва сꙋща · Недоѹ҆мѣѧ же сѧ а҆ꙁъ е҆же ѻ҆ семъ въꙁыска́ нїи , і҆ и҆стѧꙁа́нїи . гл҃аⷯ а҆ще хо́щетъ и҆ти въ і҆ерⷵли́мъ , и҆ та́мо сꙋдъ прїима́ти ѻ҆ сих̾ . па́влꙋ же и҆спроси́вшꙋ блюде́нꙋ быти е҆мꙋ до раꙁ сꙋженїѧ а҆вгꙋста , Повелѣхъ блюстѝ е҆го донде же послю̀ е҆го къ кесарю̀ · А҆гри́ппа же къ фи́стꙋ рече , хотѣх̾ а҆ꙁъ и҆ са́мъ чл҃ка сего слы́ша ти . ѻ҆́нже рече , ѹ҆трѣ ѹ҆слы́шиши е҆го · На оу́трѣи же пришеⷣшꙋ а҆гри́ппѣ и҆ верникїю́ съ мно́гою го́рдостїю , и҆ вшедшиⷨ в сꙋде́бнѣи полатѣ , съ ты́сѧщникы , и҆ с наро́читыми мꙋжи гра́да , и҆ повелѣ́вшꙋ фи́стꙋ , приведоша па́вла . и҆ рече фи́стъ , а҆гри́ппо царю , и҆ вс҄и пришеⷣшеѝ с нами мꙋжїе , ви́дите сего̀ , ѻ҆ немже вс҄е мно́жество і҆ѹ҆де́и сꙋжа́хꙋ м҄и , въ і҆ерⷵ ли́мѣ же и҆ ꙁд̑ѣ , въпїю́ще , ꙗ҆ко не подоба́етъ жи́ти е҆мꙋ ктомꙋ . а҆ꙁ же раꙁꙋмѣвъ ничтоже досто́ино е҆мꙋ сме́рти сътво́рша , и҆ самомꙋ же семꙋ нарица́ющꙋ сева́ста сꙋдиⷯ пос ла́ти е҆го . ѻ҆ неⷨ же и҆ꙁвѣстнѣе чт҄о писа́ти господи́нꙋ не и҆́мамъ , тѣмже и҆ приведохъ е҆го преⷣ вами , наипа́че преⷣ тѧ а҆гри́ ппо царю , ꙗ҆́ко да раꙁсꙋжⷣенїю бывшꙋ , и҆́мам̾ чт҄о писа́ти . беꙁ̾слове́сно б҄о мни́т ми сѧ посыла́ющꙋ ю́жника . а҆ ꙗ҆́же на́нь вины̀ не скаꙁати ·
Глⷡ‍҇а , к҃ѕ  · ꙁаⷱ‍҇ , м҃ѳ · Агри́ппа же къ па́влꙋ речѐ , повелѣва́етъ ти сѧ ѻ҆ себѣ самомꙋ гл҃ати · Тогда павелъ ѡⷮвѣщева́ше просте́ръ рꙋ́кꙋ . ѻ҆ всѣхъ ѻ҆ ни́хже ѻ҆клевета́емъ е́смь ѡⷮ і҆ѹ҆де́и цр҃ю а҆гри́ппо , непщꙋ́ю себе бл҃же́на прїи тѝ к тебѣ , хотѧ́ща преⷣ тобою́ ѡⷮвѣща́ти днⷵе , паче вѣ́дца т҄ѧ сꙋща всѣм̾ і҆ѹ҆де́ис кимъ ѻ҆бычае̑м же и҆ въꙁыска́нїемъ . тѣмже молю́тисѧ , долготерпѣли́вно послꙋ́шати менѐ · Житїе ѹ҆б҄о мое е҆же ѡⷮ ю́ности и҆спе́рва бывъ шее въ ꙗ҆ꙁы́цѣ мое̑мъ въ і҆ерⷵли́мѣ , вѣ́дѧть вс҄и і҆ѹ҆де́е , вѣ́дѧще мѧ и҆спе́рва , а҆ще хотѧ́т̾ свѣдѣтельствовати , ꙗ҆́ко по и҆ꙁвѣстнѣи е́реси нашеа вѣ́ры , жихъ фарисе́и · И҆ нн҃ѣ ѻ҆ ѹ҆пова́нїи ѻ҆бѣтова́нїа , бывшаго ѡⷮ б҃а къ ѡⷮц҃емъ на шимъ , стою сꙋди́м̾ , в не́мже ѻ҆́бѣнадесѧте колѣ́нѣ наши бес̾преста́ни нощъ и҆ дн҃ь слꙋжа́ще , надѣ́ютсѧ дои̑тѝ . ѻ҆ немже ѹ҆пова́нїи ѻ҆кле вета́емъ е҆смь царю а҆гри́ппо ѡⷮ і҆ѹ҆де́и . чт҄о невѣ́рно сꙋдитсѧ ва́ми , а҆ще б҃ъ мр҃твыа въꙁ̾ ставлѧеⷮ; а҆ꙁъ б҄о ѹ҆бо мнѣх̾ себе проти́вꙋ и҆́мени і҆с҃а наꙁоре́а , ꙗ҆ко подобае̑тъ мно́га сътвори́ти съпроти́вна , е҆же и҆ сътвориⷯ въ і҆ерⷵли́мѣхъ . и҆ мно́ги ѡⷮ ст҃ыхъ а҆ꙁъ въ темни́цахъ ꙁатворѧⷯ , е҆же ѡⷮ а҆рхїере́и ѻ҆бласть прїе́м̾ . ѹ҆бива́емом же и҆мъ прилага́хъ съвѣтъ , и҆ на всѣхъ сонми щахъ множи́цею мꙋча̀ и҆хъ принꙋжⷣахъ хꙋлити , преи̑ꙁли́ха же враждꙋ́а на ниⷯ , гонѧ́хъ даже и҆ до внѣшниⷯ градовъ · въ ниⷯже иды̀ въ дама́скъ , съ ѻ҆́бластїю и҆ повелѣ́нїемъ е҆же ѡⷮ а҆рхїере́й , в полꙋдн҃е на пꙋтѝ видѣ́хъ царю , съ нб҃сѐ па́че сїѧ̑нїѧ слн҃чнаго ѻ҆сїѧ̑вши м҄ѧ свѣтъ , і҆ и҆же съ мно́ю и҆дꙋщихъ . всѣм же паⷣшимъ намъ на́ ꙁемлю , слы́шахъ гла́съ гл҃ющь къ мнѣ , и҆ вѣща́ющъ е҆вреи́скимъ ꙗ҆́ꙁы́комъ . са́вле са́вле , чт҄о м҄ѧ го́ниши; жесто́ко т҄и е҆сть проти́вꙋ ражнꙋ̀ пра́ти · А҆ꙁъ же рѣхъ , кт҄о е҆си г҃и; ѻ҆́ н же реⷱ‍҇ , а҆́ꙁъ е҆смь і҆с҃ е҆гоже т҄ы го́ниши . н҄о въста́ни , и҆ ста́ни на́ ногꙋ свое̑ю̀ . на се б҄о ꙗ҆́ви́х ти сѧ , съ твори́ти тѧ слꙋгꙋ̀ и҆ свѣдѣтелѧ , и҆хже ви́ дѣлъ е҆си і҆ и҆хже ꙗ҆влю̀ тебѣ , и҆ꙁима́а т҄ѧ ѡⷮ людїи і҆ѹ҆де́искихъ и҆ ѡⷮ ꙗ҆ꙁыⷦ‍҇ , к ни́мже а҆́ꙁъ т҄ѧ послю̀ , ѡⷮве́рсти ѻ҆́чи иⷯ , да ѻ҆братѧ́тсѧ ѡⷮ тмы̀ въ свѣтъ , и҆ ѡⷮ ѻ҆́бласти сатанины къ бг҃ꙋ , е҆же прїа́ти и҆мъ ѻ҆ставле́ нїе грѣхо́мъ , и҆ достоѧ́нїе въ ст҃ыⷯ вѣ́рою и҆же въ м҄ѧ · Тѣм же царю а҆гри́ппо , не быⷯ проти́венъ нбⷵномꙋ видѣ́нїю . н҄о сꙋщимъ въ дама́сцѣ пре́жⷣе , и҆ въ і҆ерⷵли́мѣхъ , въ всѧ́кꙋ же стра́нꙋ і҆ѹ҆де́искꙋ и҆ ꙗ҆ ꙁы́коⷨ проповѣ́даю пока́атисѧ , и҆ ѻ҆браща́тисѧ къ бг҃ꙋ , досто́ина покаѧ́нїю дѣ́ла творѧ́ще · Си́хъ ра́ди м҄ѧ і҆ѹ҆де́е е҆мше въ ст҃и́лищи хотѧ́хꙋ растерꙁа́ти · По́мощь ѹ҆бо ѹ҆лꙋчи́въ ꙗ҆́же ѡⷮ бг҃а , да́же до́ дн҃е сего стоѧ̀ , свѣдѣтельс твꙋю ма́лꙋ же и҆ вели́кꙋ , ничт҄оже кромѣ вѣ ща́ѧ , и҆хже пррⷪ‍҇цы реко́ша хотѧ́щиⷯ бы́ти , и҆ моѷсе́и · А҆ще мꙋ́кꙋ прїемлеⷮ х҃с , а҆ще пе́рвыи ѡⷮ въскрешенїѧ ме́ртвыхъ , свѣтъ хо́щетъ пропо вѣ́дати лю́демъ і҆ѹ҆де́йскимъ и҆ ꙗ҆́ꙁы́ком̾ · Сїѧ же е҆мꙋ ѡⷮвѣщава́ющꙋ , фи́стъ ве́лїемъ гла́сомъ речѐ , бѣснꙋеши ли сѧ па́вле . мно́гїѧ т҄ѧ кни́ги въ неи̑стовьство прелага́ютъ · ѻ҆́н же , не бѣснꙋ́юсѧ речѐ держа́вныи фи́сте , н҄о и҆стинны и҆ цѣломꙋ́дрїѧ гл҃ы вѣща́ю . вѣсть б҄о ѻ҆ си́хь ца́рь , к немꙋже и҆ съ дерꙁнове́нїемъ гл҃ю . ѹ҆таи̑ ти б҄о сѧ е҆мꙋ чт҄о ѡⷮ си́хъ не вѣ́рꙋю ни е҆ді́но · Нѣ́сть б҄о въ оу҆́глѣ сътворе́но с҄е · Вѣрꙋеши ли̑ царю а҆гри́ппо пррⷪ‍҇ комъ; вѣмъ ꙗ҆ко вѣ́рꙋеши · А҆гри́ппа же къ па́влꙋ реⷱ‍҇ . въ ма́лѣ м҄ѧ препира́еши христїѧ̑нина бы́ти · Па́велъ же речѐ . моли́лъ ѹ҆бо бы́хъ бг҃а и҆ въ ма́лѣ и҆ въ мно́ѕѣ , не то́кмо тебе , н҄о и҆ всⷯѣ слы́ша щиⷯ м҄ѧ дне́сь , бы́ти и҆мъ тацѣмъ , ꙗ҆коже и҆ а҆ꙁъ е҆смь , кромѣ ѹ҆ꙁъ си́хъ . и҆ сїа ре́кшꙋ е҆мꙋ , Въста̀ ца́рь , і҆ и҆ге́мон̾ , и҆ верникїѧ и҆ сѣдѧ́щеѝ с ними . и҆ ѡⷮшеⷣше бесѣ́довахꙋ дрꙋгъ къ дрꙋгꙋ гл҃ще , ꙗ҆́ко ничт҄оже сме́рти досто́ино и҆ли ѹ҆ꙁамъ твори́т̾ чл҃къ се́и · А҆гри́ппа же фѷстꙋ речѐ , ѡⷮпꙋщенъ можа́ше чл҃къ се́и быти , а҆ще не бы́ нарицаⷧ‍҇ кесарѧ · И҆ та́ко сꙋди е҆мꙋ и҆гѣмон̾ , посла́ти е҆го къ ке сарю̀ ·
Глⷡ‍҇а , к҃ꙁ · ꙁаⷱ‍҇ , н҃ · И ꙗ҆коже сꙋжено бы́сть ѡⷮплы́ти намъ въ и҆талїю , пре́даа́хꙋ павла же , і҆ и́ны нѣкїѧ ю́жники сотникꙋ и҆́менеⷨ і҆ѹ҆лїю́ , спи́ры севастїискїа · Въшⷣеше же въ ко ра́бль а҆драмиⷮскыи , въсхотѣ́вше плы́ти въ а҆сі́и скаѧ мѣста , ѡⷮвеꙁо́хомсѧ , Сꙋщꙋ с нами а҆риста́рхꙋ македо́нѧнинꙋ ѡⷮ солꙋнѧ · Въ дрꙋгїи же пристахомъ въ сидонѣ . чл҃колю́бїе же і҆ѹ҆лї́е па́влови дѣѧ́ , повелѣ къ дрꙋгомъ шⷣешаⷨ прилѣжа́нїе ѹ҆лꙋчити · И҆ ѡⷮтꙋдꙋ ѡⷮве́ꙁшесѧ , прїидо́хомъ въ кѷпръ , Ꙁане вѣтри бѣхꙋ про ти́вни . пꙋчинꙋ же кѷлїкїи́скꙋю и҆ памфѷлїи скꙋю преплывше , Прїидохомъ въ мѷрꙋ ликїи скꙋ . и҆ т҄ꙋ ѻ҆брѣтъ со́тникъ корабль а҆леѯа́н дрьскыи пловꙋщь въ и́талїю , всади́ н҄ы вонь · Въ мно́ги же дн҃ и косно пла́вающе , и҆ е́два бывше въ кни́дѣ , не ѻ҆ставлѧ́ющꙋ насъ вѣтрꙋ , Преплыхомъ въ криⷮ и҆же въ салмонъ . е҆́два̀ же и҆ꙁбира́юще кра́и , Прїидо́хомъ на мѣсто нѣ́кое нарица́емое до́брое приста́нище , и҆дѣже б҄ѣ блиꙁъ граⷣ ласе́и . мно́гꙋ же вре́мени минꙋ́вшꙋ · И҆ сꙋщꙋ ѹ҆же събла́ꙁненꙋ пла́ванїю , ꙁанеже и҆ постъ ѹ҆же б҄ѣ прише́лъ , съвѣтоваше па́велъ гл҃ѧ иⷨ , Мꙋжїе вижⷣꙋ ꙗ҆́ко съ досаженїемъ , и҆ мно́гою тщето́ю , не токмо бременю и҆ кораб лю , н҄о и҆ дш҃амъ на́шиⷨ хо́щет̾ бы̀ти пла́ванїе · Со́тникъ же ко́рмъчїю и҆ нав̾кли́ра послꙋ шаше паче , неже л҄и павломъ гл҃емыхъ · Не добрꙋ же пристанищꙋ сꙋщꙋ къ ѻꙁимѣнїю , корабницы съвѣща́шѧ ѡⷮвестисѧ ѡⷮтꙋдꙋ , А҆ ще како въꙁмо́гꙋтъ достигше въ фѷникїю ѻ҆ꙁимѣти , въ пристанищи криⷮстѣмъ , Ꙁрѧщимъ на ли́вꙋ и҆ къ хо́рꙋ . дъхнꙋ́вшꙋ же ю҆гꙋ , мнѣ́вше во́лю свою ѹ҆лꙋчи́ти , Въꙁемше вѣтрила , веꙁꙋщесѧ въскра́и , прїидоша въ криⷮ . не по мно́ѕѣ же въꙁвѣѧ проти́венъ е҆мꙋ вѣтръ бꙋ́рен̾ , нарица́емыи е҆вроклидонъ · Въсхище́нꙋ же бы́вшꙋ кораблю̀ , и҆ не могꙋщꙋ съпроти́витисѧ вѣтрꙋ , въдавшесѧ волнамъ носи́ми бѣхоⷨ . ѻ҆́с тров̾ же нѣ́кїи ми́мотекше , нарица́ющьсѧ кла вдїи́ , е҆два въꙁмогохоⷨ ѹ҆дръжа́ти кора́бль , е҆ гоже вꙁемше всѧкиⷨ ѻ҆́браꙁоⷨ помага́хꙋ поⷣѹ҆ твръжаю̑ще корабль , боꙗ҆ще же сѧ да не в си́рть въпадⷮꙋ . ниꙁпꙋстивше па́рꙋсъ , си́це носи́ми бѣхом̾ , велми же ѻ҆бꙋрева́емоⷨ намъ , на ѹ҆трѣи и҆ꙁмѣта́нїе творѧ́хꙋ бре́менемъ · и҆ въ тре́тїи дн҃ь свои́ма рꙋка́ма ꙗ҆дрило кора́бленое вер̾гохомъ · Ни сл҃нцꙋ же ни ꙁвѣꙁда́м̾ ꙗ҆́вль шемсѧ на мно́ги дн҄и , ꙁимѣ же не ма́лѣ нале жа́щи · Прочее ѡⷮи̑ма́шесѧ наде́жда вс҄ѧ е҆же спⷵти́сѧ намъ . мно́гꙋ же неꙗ҆денїю сꙋщꙋ · Тогда̀ ставъ па́велъ посредѣ и҆́хъ , рече . подоба́ше оу҆́бо ѡѼ мꙋжїе послꙋшав̾ше мене , не ѡⷮвестисѧ ѡⷮ кри́та · и҆ꙁбыти же досаженїѧ сего и҆ тщеты . и҆ с҄е нн҃ѣ молю̀ в҄ы бл҃годꙋшъствовати , Поги́ бель б҄о дш҃и ни е҆ді́ного бꙋдеⷮ ѡⷮ васъ , раꙁвѣ ко раблѧ . преⷣста̀ б҄о ми в сїю нощь , е҆гоже а҆ꙁъ е҆смь е҆мꙋже и҆ слꙋжꙋ̀ , а҆гг҃лъ бж҃їи гл҃ѧ . не бо́исѧ па́вле , кесарю́ т҄и подоба́ет̾ преⷣстати · и҆ с҄е дарова тебѣ б҃ъ вс҄ѧ пла́вающаѧ с тобою . тѣмже дръꙁа́ите мꙋжїе , Вѣрꙋю б҄о бг҃ови ꙗ҆́ко та́ко бꙋдеⷮ , и҆́мже ѻ҆́браꙁомъ реⷱ‍҇но м҄и бы́сть · Въ ѻ҆́стров же нѣ́кїи подоба́етъ наⷨ ѡⷮпа́сти . ꙗ҆́ коже четве́ртаѧнадесѧть нощь бы́сть , носи́момъ наⷨ въ а҆дрїи́скои пꙋчи́нѣ въ полꙋнощи , непщева́хꙋ кора́бленицы прибли́житисѧ иⷨ къ нѣ́кое̑и странѣ · І҆ и҆ꙁмѣривше глꙋбинꙋ , ѻ҆брѣтоша саже́неи двадесѧть · Ма́ло же прешеⷣше , и҆ паки и҆ꙁмѣ́ривше , ѻ҆брѣто́ша саже́неи , пѧ́тьнаде сѧть · Боѧ́ще же сѧ да не како въ прꙋднаѧ̀ мѣста въпадꙋтъ · ѡⷮ н́оса кораблю̀ вр́ьгше котвы четы́ре , молѧ́хомсѧ да дн҃ь бꙋдеⷮ · Ко ра́бленикоⷨ же и҆щꙋщемъ бѣжати и҆с кораблѧ , и҆ ниⷥвѣсившемъ ладїю въ мо́ре , и҆ꙁвѣтом̾ ꙗ҆́ко ѡⷮ но́са хотѧщеⷨ котвы прострѣти · Рече па́велъ к̾ со́тникꙋ и҆ во́иноⷨ , а҆ще не сїи пребꙋдꙋтъ въ кораблѝ , в҄ы сптⷵи́ сѧ не мо́жете · Тогда̀ во́ини ѡⷮрѣ́ꙁаша ѹ҆жа ладїи́цы , и҆ ѻ҆ставишⷶсѧ ѡⷮ пасти · до́ндеже хотѧ́ше дн҃ь бы́ти , молѧ́ше па́велъ всⷯѣ прїа́ти пищꙋ гл҃ѧ · Четы́ренадесѧтыи днесь дн҃ь ча́юще не ꙗ҆́д̾ше пребываете ни чтоже вкꙋсивше · Тѣмже молю̀ ваⷵ прїѧ́ти пи́ щꙋ , се́ бо къ ва́шемꙋ спасе́нїю е҆сть · Ни е҆ді́но мꙋ б҄о ѡⷮ васъ власъ ѡⷮ главы̀ ѡⷮпадеⷮ . рекъ же сїѧ , и҆ приеⷨ хлѣбъ , бл҃годарѝ б҃а предъ всѣми , преломль , начаⷮ ꙗ҆́сти . бл҃гонадежни же быⷡ‍҇ хмше вс҄и , и҆ тїи прїѧ́шѧ пи́щꙋ . бѣ же въ коврабли всѣхъ дꙋшъ двѣстѣ сеⷣмьдесѧтъ шесть · Насы́щше же сѧ брⷲана , ѻ҆блегчи́ша ко сїра́бль , и҆ꙁмета́юще пшени́цꙋ в мо́ре . е҆гда же кдн҃ь бы́сть , ꙁемлѧ не поꙁнавахꙋ , нѣдро же нѣ́ нкое сматрѧхꙋ и҆мꙋще пѣсокъ , въ неже съвѣ аща́ша а҆ще мо́щно е҆сть иⷥвлещи кора́бль · и҆ дба̑нъкѷры събраⷡ‍҇ше веꙁѧхꙋсѧ̀ по морю , и҆ кⷫ‍҇ꙋпно ѧѻ҆слабиⷡ‍҇ше ѹ҆же кормилоⷨ , и҆ вⷥъдвигше малое рвѣтрило , и҆ дыха́ющꙋ вѣтрецꙋ веꙁо́хомсѧ на шркра́и . въпаⷣше же въ мѣсто и҆со́пно , ѻ҆станвиша кора́бль , и҆ но́сꙋ ѹ҆бо ѻ҆прѣ́вшꙋсѧ , пре лбы́сть недви́жиⷨ . корми́ло же раꙁъбива́шесѧ ѡⷮ ꙁмнꙋжа во́лнъ . вои́ноⷨ же съвѣтъ бысть , да доу́жники́ поби́ю , ⷮ да не кто̀ поплывъ и҆ꙁбѣгнеⷮ · нСо́т̾никъ же хотѧше съблюстѝ па́вла , въꙁ Сбрани съвѣтꙋ и҆́хъ . повелѣ же могꙋщиⷨ ꙁтпла́вати въскочьшеи пр́ъвѣе и҆ꙁы́ти на пкра́и · А҆ прочїи ѻ҆ви ѹ҆бо на дщи́цахъ , ѻ҆́ ви оже на нѣчемъ ѡⷮ караблѧ . и҆ та́ко бы́сть дввсѣмъ спⷵти́сѧ на́ ꙁемлю ·
Глⷡ‍҇а , к҃и · ꙁаⷱ‍҇ , н҃а · п҃се́ни же бы́вше и҆же ѻ҆ павлѣ ѡⷮ ко раблѧ , тогда́ раꙁꙋмѣша ꙗ҆ко меле щнтїи ѻ҆ строⷡ‍҇ нарица́етсѧ . варвари же твобрѧхꙋ не ма́ло млⷵрдїе на́мъ · Въꙁгнѣщь лше б҄о ѻ҆́гнь , прїа́ша всѣхъ насъ , ꙁа настоѧ́ лПщїи до́ждь и҆ ꙁи́мꙋ · Съграма́ждьшꙋ же па́в клꙋ мно́жество ро́ждїѧ , и҆ въꙁлоⷤшꙋ на ѻ҆гнь · т Є҆хи́дна ѡⷮ тепло́ты и҆ꙁшеⷣши , сѣкнꙋ въ рꙋ́кꙋ лле̑го . й ꙗ҆́коже видѣша ва́рвари ви́сѧщꙋ ѕмїю нѡⷮ рꙋки е҆го , гл҃ахꙋ дрꙋгъ къ дрꙋгꙋ , всѧко цѹ҆бїи́ца е҆сть чл҃къ се́и̑ , е҆гоже спасе̑на ѡⷮ морѧ , сссꙋд̾ бж҃їи жити не ѡ҆ста́ви · То́й же оу҆́бо ѡⷮгтрѧ́съ ꙁмїю въ ѻ҆́гнь , не пострада̀ ничтоже гꙁл҄а . ѻ҆́ни же ча́ѧхꙋ е҆го хотѧща въꙁгорѣтисѧ , и҆л҄и па́сти внеꙁа́пꙋ ме́ртва · ѻ҆ мно́ѕѣ же щнтого ча́ющеⷨ и҆ ꙁрѧ́щемъ ничтоже ѕл҄а в немъ гбы́вша , претворшесѧ гл҃ахꙋ б҃а того бы́ти · сѻ҆́крестъ же мѣ́ста ѻ҆́ного бѣа́хꙋ се́ла пр́ьваго Пввъ ѻ҆стровѣ и҆менеⷨ поплі́ѧ , и҆же прїимъ насъ , тр҄и дн҃и любеꙁнѣ и҆ срⷣчнѣ ѹ҆чреди · бы́сть же хѡⷮц҃ꙋ поплїе̑вꙋ ѻ҆гнеⷨ и҆ водныⷨ трꙋдоⷨ ѻ҆дръжи́мꙋ бплежати . к немꙋ же па́велъ вшеⷣ и҆ помоли́всѧ , си̑ въꙁло́жъ рꙋцѣ своѝ нань , и҆сцѣли е҆го · Семꙋ сже бы́в̾шꙋ , и҆ прочїи и҆́мꙋщеи недꙋги въ ѻ҆́с нтровѣ , прихожа́хꙋ , і҆ и҆сцѣлева́хꙋсѧ , И҆же чмно́гими честьми почто́ша наⷵ , и҆ ѡⷮвоꙁѧщиⷨсѧ шнамъ дарованїа мно́га въꙁнесше , полага́хꙋ ꙗ҆́же на потре́бꙋ · По трехъ же мцⷵехъ ѡⷮвеꙁо́хомъсѧ въ корабли , преꙁимѣвшиⷨ въ ѻ҆стровѣ а҆леѯа́ндрьстеⷨ поⷣпи́саномъ диѻ҆скоры , и҆ доплыⷡ‍҇ше в сиракꙋсы , пребыхоⷨ дн҃и тр҄ и , ѡⷮтꙋдꙋ же ѡⷮплывше · Прїидохоⷨ въ ригі́ю и҆ по е҆ді́ноⷨ дн҃и , въꙁвѣѧ̑вшꙋ ю҆́гꙋ , въ вто́рыи дн҃ь прїидохомъ въ потиѻ҆лъ , и҆дѣже ѻ҆брѣт̾ше бра́тїю , ѹ҆мо лени бы́хомъ ѡⷮ ни́хъ пребыти дн҃їи сеⷣмь , и҆ тако въ риⷨ прїидохомъ · И҆ т҄ꙋ братїѧ слы́ шавше ꙗ҆́же ѻ҆ наⷵ . и҆ꙁыдо́ша въ срѣтенїе на ше , даже до а҆пїева торга̀ и҆ трїехъ корчемницъ . и҆́хже видѣв̾ па́веⷧ‍҇ , и҆ бл҃годаривъ б҃а , прїѧⷮ дръꙁ̾новенїе · Є҆гда же прїидохомъ в риⷨ , со́т никъ предаⷵ ѹ҆жники вое̑во́дѣ . па́влꙋ же пове лѣ пребыва́ти ѻ҆ себѣ̀ , съблюда́ющимъ е҆го во́и̑номъ · Бы́сть же по дн҃ехъ трехъ , съꙁвати па́влꙋ сꙋщаа і҆ѹ҆деѻмъ пр́ьвыѧ · Съшеⷣшем же сѧ и҆́мъ , гл҃аше к ниⷨ . мꙋ́жїе братїе а҆́ꙁъ ничтоже съпроті́вно сътвориⷯ лю́демъ , и҆л҄и ѻ҆бы́чаеⷨ ѻ҆теческымъ , оу́жникъ ѡⷮ і҆ерⷵли́млѧнъ преданъ быхъ въ рꙋцѣ ри́ млѧноⷨ , и҆же раꙁсꙋди́вше ꙗ҆́же ѻ҆ мнѣ̀ хотѧ́хꙋ пꙋстити , ꙁане ни е҆ді́нѣи винѣ смр҃тнѣи бы́ти въ мн҄ѣ · съпро ти́в же гл҃ющемъ і҆ѹ҆де́ѻмъ , нꙋ́жа м҄и бы́сть нарица́ти кесарѧ , Не ꙗ҆́ко на ꙗ҆ꙁы́къ мои и҆ мѣѧ чт҄о ѻ҆клевета́ти · Сеѧ̀ ради ѹ҆бо вины̀ ѹ҆молиⷯ васъ ви́дѣти и҆ бесѣдовати . наде́жда же ради і҆ил҃евы вери́гами си́ ми ѻ҆блжоенъ е҆смь . ѻ҆ни же к немꙋ рѣша , м҄ы ни писа́нїа ѻ҆ те бѣ прїа́хоⷨ ѡⷮ і҆ѹ҆де́ и , ни пришеⷣ кт҄о ѡⷮ бра́тїѧ въꙁвѣсти и҆л҄и гл҃а чт҄о ѻ҆ тебѣ ꙁл҄о . Мо́лим же сѧ ѡⷮ тебе слы́шати , ꙗ҆́же мꙋдръствꙋеши . ѻ҆ е҆реси же се́й вѣдомо еⷵ наⷨ , ꙗ҆́ко всю́дꙋ съ противъ гл҃ема еⷵ . ѹ҆ста́вивше же е҆мꙋ дн҃ь , прїидоша к немꙋ въ страннопрїе́мницꙋ мно́жаи̑ шїи , И҆мже скаꙁа́ше свѣдѣтельствꙋѧ црⷵтвїе бж҃їе , ѹ҆вѣрѧа же и҆хъ ꙗ҆́же ѻ҆ і҆с҃ѣ , ѡⷮ ꙁако́на моѷсе́ѻва и҆ пророкъ , ѡⷮ ѹ҆тра да́же и҆ до́ вече ра . и҆ ѻ́ви ѹ҆бо вѣ́ровахꙋ гл҃емыⷨ , ѻ҆́ви же не вѣ ровахꙋ . не съгла́сни же сꙋще дрꙋгъ къ дрꙋгꙋ , ѡⷮхожа́хꙋ . рекшꙋ па́влꙋ гл҃ь е҆ді́нъ · Ꙗ҆́ко до́брѣ дх҃ъ ст҃ыи гл҃а і҆саїе̑мъ пррⷪ‍҇комъ къ ѡⷮц҃емъ ва шим̾ гл҃ѧ , И҆дѝ к лю́демъ сиⷨ и҆ рцы̀ , слꙋ́хомъ ѹ҆слы́шите , и҆ не и҆́мате раꙁꙋмѣти . и҆ ви́дѧще оу҆́ꙁрите , и҆ не и҆́мате ви́дѣти . ѻ҆дебелѣ б҄о срⷣце людїи сихъ , и҆ ѹ҆ши́ма тѧ́жко слы́шаша , и҆ ѻ҆́чи свои смѣжи́ша , да не ка́ко ви́дѧⷮ ѻ҆чи́ма , и҆ ѹ҆ши́ма ѹ҆слы́шаⷮ , и҆ срⷣцеⷨ ѹ҆раꙁꙋмѣ́ютъ , и҆ ѻ҆братѧтсѧ , і҆ исцѣлю̀ и҆хъ · Вѣ́домо ѹ҆бо да бꙋ́деⷮ вамъ , ꙗ҆́ко ꙗ҆ꙁы́комъ посла́сѧ сп҃се́нїе бж҃їе , Са́ми и҆ да слы́шатъ . и҆ сїа томꙋ̀ ре́кшꙋ , ѡⷮи̑до́ша і҆ѹ҆де́е , мно́го и҆мꙋще въ себѣ̀ вꙁыска́нїе · Пребы́сть же па́велъ дв҄ѣ лѣтѣ и҆с по́лнь свое̑ю̀ мъꙁдо́ю , и҆ прїима́ше вс҄ѧ приходѧ́щаѧ к немꙋ̀ проповѣ́дꙋѧ̀ црⷵтвїе бж҃їе , И҆ ѹ҆ча̀ ꙗ҆́же ѻ҆́ г҃ѣ на́шемъ і҆с҃ѣ х҃ѣ , съ всѧ́ кимъ дерꙁнове́нїеⷨ невъꙁбра́нно ·
Коне́цъ дѣѧ́нїемъ ст҃ыхъ а҆пⷵлъ · И҆мать в себѣ , глⷡ‍҇ а , к҃и · А҆ ꙁача́лъ цр҃ко́вныхъ , н҃а ·
