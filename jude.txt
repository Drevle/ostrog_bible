Скаꙁа́нїе събо́рномꙋ посла́нїю і҆ю҆́динꙋ ·  Сїе посла́нїе пи́шетъ , вѣ́ровавшимъ ѹ҆ же і҆ѹ҆де́ѻм же и҆ ꙗ҆́ꙁы́комъ . вина же посла́нїю е҆сть сїѧ . лестьцемъ нѣ́кым̾ , ꙗ҆́вль шимсѧ и҆ ѹ҆ча́щемъ непови́ннꙋ быти грѣ хꙋ , и҆ ѡⷮмѣта́ющимсѧ г҃а . нꙋж́дꙋ и҆мѣ писати , и҆ ѹ҆крѣпи́ти братїю . и҆ пе́рвѣе ѹ҆бо мо́ литъ и҆хъ , подвиꙁа́тисѧ и҆ пребывати въ пре даннѣи иⷨ вѣре · Таже ѻ҆бличае̑тъ и҆ ѡⷮгонѧет̾ и҆хъ ꙗ҆́коже лестьца . и҆ повелѣва́ет̾ вѣрнымъ н҄и е҆ді́но и҆мѣти съѻ҆бще́нїе съ таковыми · и҆ да вѣ́дѧт̾ ꙗ҆́ко не довлѣе̑тъ къ спⷵнїю , е҆же приꙁва́номъ быти точїю , а҆ще недосто́инѣ ходимъ ꙁва́нїю . и҆бо и҆ дре́внїѧ лю́ди и҆ꙁвед̾ ѡⷮ е҆ги́пта г҃ь , и҆ не пребывшихъ въ бжⷵтвенномъ ꙁако́нѣ , погꙋбѝ . і҆ а҆гг҃лов же не съхраншимъ свой чи́нъ , не пощад̀ѣ . подоба́етъ ѹ҆бо ѡⷮ таковыхъ ѡⷮлꙋ ча́тисѧ . ꙁанѐ и҆ миха́илъ а҆рхаа́гг҃лъ не претр̾ пѣ хꙋлы̀ дїа́волѧ . бы́ти же гл҃етъ поги́бели и҆хъ ꙗ҆́коже и҆ съдо́млѧномъ , таже накаꙁꙋ́етъ ѻ҆ нра́вѣхъ . и҆ помоли́всѧ ѻ҆ нихъ ѻ҆ ѹ҆твръже́нїи въ вѣрѣ даровати иⷨ ѡⷮ г҃а . скончава́етъ посла́нїе ·

СОБОРНОЕ ПОСЛАНЇЕ ІЮДИНО
Глⷡ‍҇а , а҃ · ꙁаⷱ‍҇ , о҃ꙁ ·  Иоу҆́да і҆с҃ х҃ꙋ ра́бъ , бра́тъ же і҆а́ковꙋ · Сꙋщимъ ѻ҆ бꙁ҃ѣ ѡⷮц҃и ѻ҆с̾щ҃е́ннымъ , і҆с҃ хм҃ъ съблюде́нымъ , ꙁва́нымъ млⷵть ва́мъ и҆ ми́ръ и҆ любы̀ да ѹ҆мно́житсѧ · Въꙁлю́бленїи , всѧко тща́нїе творѧ̀ писа́ти ва́мъ , ѻ҆ ѡ҆́бщемъ спⷵнїи ва́шемъ , нꙋж́да м҄и бысть писати вамъ , молѧ подвиꙁа́тисѧ ѻ҆ преда́ннѣи вѣ́рѣ ст҃ыⷨ е҆ді́ною , привнидо́ша б҄о нѣ́цыи чл҃цы и҆же дре́вле преⷣѹ҆ста́влени на сїе ѻ҆сꙋжде́нїе нечестїа . б҃а на́шего блгⷣть прелага юще въ сквернꙋ . и҆ еді́ного влⷣки б҃а и҆ г҃а на́ шего і҆с҃ х҃а ѡⷮмѣта́ющесѧ · Въспомѧнꙋти же вамъ хощꙋ̀ , вѣ́дꙋщимъ и҆ вамъ е҆ді́ною с҄е , ꙗ҆́ко г҃ь лю́ди ѡⷮ ꙁемлѧ е҆гѷпетъскїѧ сп҃се , послѣди невѣ́ровавшихъ погꙋбѝ · А҆́гг҃лех же не съблюдшиⷯ своего нача́льства , н҄о ѻ҆ста́вльшихъ свое жили́ще , на сꙋдъ вели́каго дн҃е оу҆́ꙁами вѣ́ч ными поⷣ мра́комъ съблюде · Ꙗ҆́коже съдо́ма и҆ гомо́ра , и҆ ѻ҆кре́стъныѧ и҆хъ грады подобнимъ иⷯ ѻ҆́браꙁоⷨ преблꙋдивше , и҆ ходи́вше въ слѣдъ плоти и҆ны́ѧ . преⷣлежатъ в покаꙁанїе ѻ҆гню вѣ́ч номꙋ , сꙋдъ прїе̑мше . такожде ѹ҆бо и҆ сїи , со́нїа ви́дѧще , плоть ѹ҆бо сквернѧⷮ . господьства же ѡⷮмѣта́ютсѧ . сла́вы же хꙋ́лѧще не тре пещꙋтъ · Михаи̑л же а҆рха́гг҃лъ , е҆гда со дїа́ воломъ раꙁсꙋжаѧ гл҃аше ѻ҆ моѷсе́ѻ҆вѣ телеси , не смѣѧ сꙋда навестѝ хꙋлна , н҄о рече , да ꙁап рѣтитъ тебѣ г҃ь . сїи же е҆ли́ка ѹ҆бо не вѣ́ дѧтъ хꙋ́лѧтъ , е҆ли́ка же по е҆стествꙋ̀ ꙗ҆́ко беꙁслове́снаѧ живоⷮнаа вѣ́дѧтъ в сихъ сквер нѧ́тсѧ · ꙁаⷱ‍҇ , о҃и · Горе и҆мъ , ꙗ҆́ко въ пꙋть ка́иновъ ходиша , и҆ въ ле́сть валаа́мовы м̾ꙁды̀ пролїѧ́шасѧ , и҆ въ прерѣка́нїи корре́ѻ҆вѣ погибо́ша · Сїи сꙋть въ любваⷯ ва́шихъ скверни́теле с вами ꙗ҆дꙋще , беꙁ боѧ́ꙁни себе пасꙋще . ѻ҆́блацы беⷥводни ѡⷮ вѣт́ръ преносими , древеса̀ е҆се́нна беⷥплодна , дв҄а жды ѹ҆ме́рша и҆скорене́на · волны̀ сверѣ́пыа морѧ въспѣнѧ́ющи своѧ стрꙋѧ̀ , ꙁвѣꙁды преле́стныѧ , и҆мже мра́къ тм҄ы въ вѣки блюдетсѧ · Прⷪ‍҇рочествова же и҆ ѻ҆ си́хъ седмыи ѡⷮ а҆ да́ма е҆нох̾ гл҃ѧ , се прїидетъ г҃ь въ ст҃ыхъ тмахъ а҆́гг҃лъ свои̑хъ , сътворити сꙋ́дъ ѻ҆ всⷯѣ і҆ и҆ꙁъѻ҆бличити всѣхъ нечести́вых̾ ѻ҆ всѣхъ дѣлехъ нечестїѧ иⷯ , и҆миже нечествова́ша , и҆ ѻ҆ всѣхъ жестокыхъ , словесехъ и҆хъ , и҆хже гл҃а ша на́нь грѣшницы нечести́вїи , сїи сꙋть ро потницы , ѹ҆кори́теле часть порочна , въ по́хо тⷯѣ своиⷯ ходѧще , нече́стїемъ и҆ ꙁаконопрестꙋпле́нїеⷨ , и ѹ҆ста̀ и҆хъ гл҃ютъ прего́рдаѧ , чю дѧ́щесѧ лицемъ по́лꙁы рады · Вы же въꙁлю́бле нїи , поминаите гл҃ы преже рече́нныа ѡⷮ а҆пⷵлъ г҃а на́шего і҆с҃ х҃а , ꙁанѐ гл҃ахꙋ вамъ , ꙗ҆́ко въ послѣднее вре́мѧ бꙋдꙋтъ рꙋга́теле , по свои́хъ по́хотехъ ходѧще и҆ нече́стїихъ . сїи сꙋть ѡⷮдѣлѧ́юще себе ѡⷮ е҆ді́ности вѣры , и҆ сꙋть теле́сни , дх҃а не и҆мꙋще · Вы же въꙁлю́бленїи , ст҃ою ва́шею вѣ́рою наꙁида́юще себѐ , дх҃омъ ст҃ымъ и҆ молѧщесѧ , са́ми себѐ въ любви бж҃їи съблюда́ите , ждꙋще млⷵти г҃а на́шего і҆ с҃ х҃а въ жи́ꙁнь вѣчнꙋю · І҆ ѻ҆ всѣхъ ѹ҆бо ми́ лꙋите раꙁъсꙋжа́юще , ѻ҆вѣх же стра́хомъ сп҃ са́йте ѡⷮ ѻ҆гнѧ̀ въсхища́юще · ѻ҆блича́и те же съ боѧꙁнїю . ненавидѧ́ще и҆ ꙗ҆́же ѡⷮ́ плоти ѻ҆скверненꙋю ри́ꙁꙋ · Могꙋщемꙋ же в҄ы съхрани́ти беꙁ̾ грѣха и҆ беꙁ̾ скверны и҆ , пос та́вити пред̾ сла́вою своею̀ непоро́чны въ радость , е҆дїномꙋ премꙋдромꙋ б҃ꙋ , и҆ сп҃сꙋ на́ шемꙋ , і҆с҃ хм҃ъ гм҃ъ на́шим̾ . сла́ва , и҆ вели́чїе , дръжава и҆ ѻ҆́бласть , прежⷣе всего вѣка и҆ нн҃ѣ и҆ въ всѧ̀ вѣки а҆ми́нь ·
Конецъ посла́нїю і҆ю҆́динꙋ · И҆мать в себѣ Глⷡ‍҇а , а҃ , а҆ ꙁаⷱ‍҇ , цр҃ковныхъ , в҃ .
