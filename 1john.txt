Скаꙁа́нїе , събо́рномꙋ , посла́нїю , і҆ѻ҆а́нновꙋ пе́рвомꙋ ·  Сїе посыла́етъ бл҃же́ныи і҆ѻ҆а́нн пъиса́выи ст҃о́е е҆ѵⷢ‍҇лїе ѹ҆твержа́ѧ и҆ въспоминаѧ вѣровавшимъ ѹ҆же въ г҃а . и҆ пе́рвѣе оу҆́бо ꙗ҆коже въ е҆ѵⷢ‍҇лїи , си́це и҆ в семъ посланїи бг҃осло́в̾ствꙋет̾ ѻ҆́ бꙁ҃ѣ сло́ве . скаꙁꙋѧ того̀ при́с но въ бꙁ҃ѣ . и҆ ѹ҆читъ ѡⷮц҃а свѣтъ бы́ти . да и҆ си́це ѹ҆раꙁꙋмѣ́емъ сло́ва . ꙗ҆́коже сїѧ҆́нїе ѡⷮ не го бы́ти · Бг҃ословьствꙋѧ̑ же , повѣ́даетъ , не но́во быти е҆́же по наⷵ таи҆́н̾ство , н҄о и҆ꙁ начала оу҆́бо и҆ при́сно быти е҆мꙋ , нн҃ѣ же ꙗ҆́вльшесѧ гдⷵемъ , и҆же е҆сть жи́ꙁнь вѣ́чнаа̀ , и҆ б҃ъ и҆́сти ненъ · И҆ виновно е҆же прише́ствїю е҆го и҆ ꙗ҆вле́нїю полага́етъ , гл҃ѧ , на раꙁоре́нїе дѣ́ломъ дїѧ́волъ скимъ бы́вше сїе , и҆ да на́съ свободиⷮ ѡⷮ дїѧ́ вола и҆ сме́рти · И҆ вѣ́дати наⷨ ѡⷮц҃а и҆ того са мого сн҃а г҃а на́шего і҆с҃ х҃а · Пи́шетъ оу҆́бо къ всѧ́комꙋ въꙁрастꙋ · Къ дѣтем̾ , къ ю҆́ношаⷨ , къ ста́рымъ , ꙗ҆́ко б҃ъ оу҆́бо поꙁна́ нъ бы́сть · А҆ дїа́воле дѣ́иство побѣди́ сѧ , про́чее ѹ҆пра́ꙁⷣ ни́вшисѧ сме́рти . та́же про́чее въ все́мъ посла́нїи ѻ҆ любвѝ ѹ҆чи́тъ , хотѧ̀ наⷵ да дрꙋгъ дрꙋга лю́бимъ , поне́же и҆ х҃с въꙁлюби́лъ е҆́сть насъ . та́же по́ рѧдꙋ скаꙁꙋетъ ѻ҆ раꙁли́чїи стра́ха и҆ любвѐ , и҆ чаⷣ бж҃їи̑хъ , и҆ ча́дъ дїѧ҆́волихъ . и҆ ѻ҆ грѣс̀ѣ сме́ртнѣ и҆ ѻ҆ несме́ртнѣ · И҆ ѻ҆ раꙁли́чїи дх҃о́въ . и҆ про́чихъ раꙁдѣлѧ́етъ , которыи оу҆́бо дх҃ъ ѡⷮ б́г҃а е҆сть . которыи же лесте́чь · И҆ ког да ѹ҆бо поꙁнава́емсѧ чада бж҃їѧ , когда́ же дї ѧ́волѧ , и҆ ѻ҆ кое̑мъ грѣсѣ до́лжни е҆смы моли́тисѧ ѻ҆ съгрѣша́ющихъ , и҆ ѻ҆ ко́емъ не подо ба́етъ моли́тисѧ . и҆ ꙗ҆ко не любѧѝ бли́жнѧго , нѣсть досто́и̑нъ ꙁва́нїю , ни мо́жетъ гл҃атисѧ хв҃ъ · И҆ е҆дїне́нїе сн҃а къ ѡⷮц҃ꙋ скаꙁꙋетъ , и҆ ꙗ҆ко ѡⷮмѣта́ѧисѧ сн҃а , ни ѡⷮ ц҃а и҆́мать · Раꙁсꙋ жа́етъ же въ посла́нїи семъ гл҃ѧ . чт҄о е҆сть свои̑ствено а҆нти́христꙋ , бы́ти же сїе , е҆же гл҃ати , не бы́ти і҆с҃а самого х҃а , си́це скаꙁꙋ́ю ꙗ҆ко не сꙋщꙋ ѻ҆́номꙋ , того рещи лъжи́ва . ѹ҆чи́тъ же въ все́мъ посла́нїи , не пренемога́ти вѣ́рꙋющиⷨ въ г҃а , а҆́ще ненави́дими быва́ютъ въ ми́рѣ , н҄о па́че радоватисѧ · Ꙗ҆́ко не́нависть ми́ра ꙗ҆́влѧ́етъ вѣ́рꙋющаа преи̑ти ѡⷮ сего ми́ра , и҆ быти про́чее нбⷵныѧ жи́телѧ · И҆ на концы же посланїѧ па́ки въспомина́етъ гл҃ѧ , ꙗ҆ко сн҃ъ бж҃їи жи́ꙁнь вѣ́ч наѧ е҆сть , б҃ъ и҆́стиненъ . и҆ ꙗ҆́ко да семꙋ̀ рабо́ тающе , хранимъ себе ѡⷮ и҆́долъ ·

СОБОРНОЕ ПОСЛАНЇЕ ІѠАННОВО
Глⷡ‍҇а , а҃ · ꙁаⷱ‍҇ , ѯи҃ · Еже б҄ѣ и҆спе́рва , е҆же слы́шахомъ , е҆же ви дѣ́хомъ ѻ҆чи́ма на́шима , е҆же ѹ҆ꙁрѣхоⷨ , и҆ рꙋ́ки на́ша ѻ҆сѧꙁа́ша ѻ҆ словесѝ живо́т нѣмъ , и҆ живоⷮ ꙗ҆ви́сѧ , и҆ видѣ́хомъ , и҆ свѣдѣтельствꙋемъ , и҆ въꙁвѣща́емъ ва́мъ живо́тъ вѣ́чныи , и҆же б҄ѣ ѹ҆ ѡⷮц҃а , и҆ ꙗ҆́ви́сѧ намъ · Є҆же видѣхомъ и҆ слы́шахомъ , повѣ́дае̑мъ вамъ , да и҆ в҄ы ѻ҆бще́нїе и҆́мате с нами · И҆ прїѻ҆бще́нїе же наше съ ѡⷮц҃емъ и҆ съ сн҃омъ е҆го і҆с҃ хм҃ъ · И҆ сїѧ пи́шемъ вамъ , да и҆ ра́дость ва́ша бꙋ́детъ и҆спо́лнена · И҆ сїе е҆сть ѻ҆бѣто ванїе , е҆же слы́шахоⷨ ѡⷮ него , и҆ повѣ́даемъ ва́мъ , ꙗ҆́ко б҃ъ свѣтъ е҆сть , и҆ тм҄ы в немъ нѣ́сть ни е҆ді́ноѧ · А҆́ще речемъ , ꙗ҆́ко прича́стїе и҆́мамы с ни́мъ , и҆ въ тмѣ̀ хо́димъ . лъже́мъ , и҆ не твори́мъ и҆́стины · А́ще л҄и же въ свѣтѣ хо́диⷨ , ꙗ҆ко са́мъ е҆сть въ свѣтѣ , прича́стїе и҆́мамы дрꙋгъ къ́ дрꙋгꙋ , и҆ кро́вь і҆с҃ х҃а сн҃а е҆го ѻ҆чи́ститъ насъ ѡⷮ всѧ́кого грѣха̀ · ꙁаⷱ‍҇ , ѯѳ҃ · А҆ще речемъ , ꙗ҆́ко грѣха̀ не и҆́мамы , себѐ прель ща́емъ і҆ и҆́стины нѣ́сть въ на́съ . а҆́ще и҆сповѣ́ даемъ грѣхи на́ша , вѣ́ренъ е҆сть и҆ пра́веденъ , да ѻ҆ста́витъ намъ грѣхѝ , и҆ ѻ҆ чи́стит̾ насъ ѡⷮ всѧ́кїѧ непра́вды . а҆́ще речем̾ ꙗ҆́ко не съгрѣ ши́хомъ , лъжа твориⷨ е҆го , и҆ сло́во е҆го нѣ́сть въ насъ ·
Глⷡ‍҇а , в҃ · Ча́дца моѧ , сїѧ пишꙋ ва́м̾ , да не съ грѣша́ите . и҆ а҆́ще кт҄о съгрѣши́т̾ , хо да́таа и҆́мамы къ ѡⷮц҃ꙋ , і҆с҃ х҃а пра́вед ника . и҆ то́й ѻ҆цѣще́нїе е҆сть ѻ҆ грѣсѣхъ на́шихъ . не ѻ҆ на́шиⷯ же то́чїю , н҄о и҆ ѻ҆ все́мъ ми́рѣ . и҆ ѻ҆ сеⷨ раꙁꙋмѣ́емъ , ꙗ҆́ко поꙁнахомъ е҆го , а҆́ще ꙁа́повѣди е҆го съблюда́ем̾ . гл҃ѧѝ ꙗ҆ко поꙁ на́хъ е҆го , и҆ ꙁа́повѣди е҆го не съблюда́етъ , ло́жъ е҆сть , и҆ в се́м̾ и҆́стины нѣ́сть . и҆же бо а҆́ще съблюдеⷮ сло́во е҆го , пои҆́стинѣ в семъ любы̀ бж҃їа съвершена е҆сть . ѻ҆ сеⷨ раꙁꙋмѣе̑мъ , ꙗ҆́ко в не́мъ е҆смы . гл҃ѧѝ в немъ пребыва́ти , до́лъженъ е҆сть , ꙗ҆́коже ѻ҆́нъ ходи́лъ е҆сть , и҆ се́и та́коже да хо диⷮ · кккк ꙁаⷱ‍҇ , о҃ · Въꙁлю́бленїѝ , не ꙁа́повѣдь но́вꙋ пишꙋ ва́мъ , н҄о ꙁа́повѣдь ве́тхꙋ , е҆ѧ̑же и҆́мате и҆спе́рва . ꙁа́повѣдь веⷮха , е҆сть сло́во е҆же слы́шасте и҆сперва · Паки ꙁа́повѣдь но́вꙋ пишꙋ ва́м̾ , е҆же есть пои҆́стинѣ в не́мъ и҆ въ вас̾ , ꙗ҆ко тм҄а ми́моходитъ , и҆ свѣтъ и҆́стинныи се́й сїѧетъ · Гл҃ѧѝ въ свѣтѣ быти , а҆ брата свое̑го ненави́дит̾ , въ тмѣ е҆сть досе́лѣ . любѧѝ бра́та свое̑го , въ свѣтѣ пребыва́етъ , и҆ съблаꙁна в нем̾ нѣсть · А҆ ненави́дѧѝ бра́ та свое̑го , въ тмѣ̀ е҆сть , и҆ въ тмѣ̀ хо́дит̾ , и҆ не вѣсть ка́мо и҆́деⷮ , ꙗ҆́ко тм҄а ѻ҆слѣпѝ ѻ҆́чи е҆мꙋ · Пишꙋ вамъ ча́дца , ꙗ҆́ко ѻ҆ставлѧ́ютсѧ ваⷨ грѣсѝ и҆́менемъ е҆го . пишꙋ вⷨа ѡⷮц҃ы , ꙗ҆ко поꙁна́сте беꙁнача́лнаго . пишꙋ вамъ ю҆́ноша , ꙗ҆́ко побѣди́сте лꙋка́ваго . пишꙋ вамъ дѣти , ꙗ҆́ко поꙁна́сте ѡⷮца ҃  . писа́хъ вамъ ѡⷮ ц҃ы , ꙗ҆́ко поꙁна́сте и҆ско́ннаго . писа́хъ вамъ ю҆́ ноша , ꙗ҆́ко крѣ́пцы е҆сте , и҆ сло́во бж҃їе въ васъ пребыва́етъ , и҆ побѣдисте лꙋка́ваго · Не люби́ те ми́ра , ни ѧ҆же въ ми́рѣ . а҆ще кт҄о лю́ битъ миръ , нѣ́сть любве ѡⷮч҃а в нем̾ . ꙗ҆ко вс҄е е҆же е҆сть въ мирѣ , по́хоть плотьска́ѧ , и҆ по́ хоть ѻ҆ чи́ма , и҆ го́рдость жите́искаа , нѣ́сть ѡⷮ ѻ҆ц҃а . н҄о ѡⷮ ми́ра сего е҆сть . и҆ ми́ръ се́и пре ходитъ и҆ по́ хоть е҆го . а҆ творѧѝ во́лю бж҃їю пребыва́етъ въ вѣки · ꙁаⷱ‍҇ , оа҃ · Дѣти , послѣднѧѧ годи́на е҆сть . и҆ ꙗ҆коже слы́шасте , ꙗ҆́ко а҆нти́христъ грѧде́тъ , и҆ нн҃ѣ а҆н ти́христи мно́ѕи быша . и҆ ѡⷮ сего раꙁꙋмѣва́ емъ ꙗ҆́ко послѣднїи ча́съ е҆сть · ѡⷮ насъ и҆ꙁыдо ша , н҄о не бѣша ѡⷮ на́съ . а҆ще б҄о быша ѡⷮ насъ , пребыли ѹ҆бо быша с на́ми . н҄о да ꙗ҆́ вѧ́тсѧ ꙗ҆ко не бѣша вс҄и ѡⷮ насъ . и҆ в҄ы пома́ꙁанїе и҆́мате ѡⷮ ст҃аго , и҆ вѣ́сте вс҄ѧ . не писаⷯ вам̾ , ꙗ҆ко не вѣ́сте и҆́стинꙋ , н҄о ꙗ҆ко вѣ́с те еѧ̀ · И҆ ꙗ҆́ко всѧ́ка лъжа̀ ѡⷮ и́стины нѣсть . кт҄о е҆сть лъжи́выи , точїю ѡⷮмѣтаѧѝсѧ , ꙗ҆́ко і҆с҃ , нѣ́сть х҃с . сѐй е҆ сть а҆нти́христъ , ѡⷮмѣта ѧѝсѧ ѡⷮц҃а и҆ сн҃а . всѧ́къ ѡⷮмѣтаѧѝсѧ сн҃а , ни ѡⷮц҃а и҆́мать . а҆ и҆сповѣдаѧ̑ѝ сн҃а , и҆ ѡⷮц҃а и҆́мать · Вы̑ ѹ҆бо е҆же слы́шасте и҆спе́рва , въ ва́съ да пребываеⷮ . и҆ а҆ще въ ва́съ пребꙋ́детъ е҆же слы́шасте и҆спе́рва , и҆ в҄ы въ сн҃ѣ и҆ ѡⷮц ҃ ы пребꙋ́дете . и҆ сїе е҆сть ѻ҆бѣтованїе , е҆же са́мъ ѻ҆бѣща̀ намъ животъ вѣч̾ныи · Сїѧ писаⷯ вамъ ѻ҆ льстѧщиⷯ васъ . и҆ в҄ы пома́ꙁанїе е҆же прїѧ́сте ѡⷮ него , въ васъ пребывае̑тъ . и҆ не требꙋе̑те да кт҄о ѹ҆чи́тъ в҄ы , н҄о ꙗ҆ко т҄о по ма́ꙁанїе ѹ҆чи́тъ в҄ы ѻ҆ всемъ , и҆ і҆́стино е҆сть , и҆ нѣсть ло́жно · И҆ ꙗ҆коже наѹ҆чѝ васъ , пребываите въ не́мъ · И҆ нн҃ѣ ча́дца пребыва́ите ѻ҆ не́мъ , да е҆гда ꙗ҆́ви́тсѧ , и҆́мамы дерꙁнове́нїе , и҆ не посрамимсѧ ѡⷮ него въ прише́ствїе е҆го · А҆́ще вѣ́сте ꙗко пра́ведникъ е҆сть , раꙁꙋмѣ́ите , ꙗ҆́ко всѧ́къ творѧѝ пра́вдꙋ , ѡⷮ него родисѧ ·
Глⷡ‍҇а , г҃ · Ви́дите , каковꙋ любо́вь дал̾ е҆сть ѡⷮц҃ъ намъ да чада бж҃їа нарече́мсѧ , и҆ е҆смы . сего ради ми́ръ не вѣсть васъ , ꙁа нѐ не поꙁна̀ е҆го · въꙁлю́бленїи , нн҃ѣ ча́да бж҃їѧ е҆смы , и҆ не о҆у̀ ꙗ҆́ви́сѧ чт҄о бꙋ́дем̾ . вѣ́мы же ꙗ҆ко а҆ще ꙗ҆ви́тсѧ , подобни е҆мꙋ бꙋ́демъ , и҆ ѹ҆ꙁримъ е҆го ꙗ҆́коже е҆сть · И҆ всѧ́къ и҆мѣѧ̑ѝ надеждꙋ свою на́нь , ѻ҆чищаеⷮ себе , ꙗ҆́коже ѻ҆́нъ чи́стъ е҆сть . всѧ́к̾ творѧѝ грѣх̾ , и҆ беꙁꙁако́нїе твориⷮ , и҆ грѣхъ е҆сть беꙁꙁако́нїе · И҆ вѣсте , ꙗ҆ко ѻ҆́нъ ꙗ҆ви́сѧ , да грѣхи наша въꙁ̾метъ . и҆ грѣ ха̀ в немъ нѣсть · Всѧⷦ‍҇ и҆же ѻ҆ немъ пребыва ѧѝ , не съгрѣша́е̑тъ . всѧ́къ съгрѣшаѧѝ не видѣ̀ е҆го , ни раꙁꙋм̀ѣ е҆го · Ча́дца , никто́же да льститъ васъ . творѧѝ пра́вдꙋ , пра́ведникъ е҆сть . ꙗ҆́коже ѻ҆́нъ пра́веденъ е҆сть . творѧѝ грⷯѣ , ѡⷮ непрїѧ́ ꙁни е҆сть , ꙗ҆́ко ѡⷮ и҆спе́рва неприѧ́ꙁнь съгрѣша́ е҆тъ . сего ради ꙗ҆ви́сѧ сн҃ъ бж҃їи , да раꙁрꙋ́шитъ дѣ́ла непрїѧ́ꙁнина · Всѧ́къ роже́ныи ѡⷮ б҃а , грѣха̀ не творитъ . ꙗ҆́ко сѣмѧ е҆го въ немъ пребыва́етъ , и҆ не мо́жетъ съгрѣшати , ꙗ҆ко ѡⷮ б҃а родисѧ · Сего̀ ради ꙗ҆вле́на сꙋть ча́да бж҃їа , и҆ ча́да непрїѧ́ꙁнена · ꙁаⷱ‍҇ , ов҃ · Всѧ́къ не творѧѝ пра́вдꙋ , нѣ́сть ѡⷮ бг҃а , и҆ не любѧѝ брата свое̑го . ꙗ҆ко с҄е е҆сть ѻ҆бѣтова́нїе е҆же слы́шасте и҆спе́рва , да лю́бимъ дрꙋгъ дрꙋ га · Не ꙗ҆́коже ка́и̑нъ , ѡⷮ непрїѧ́ꙁни б҄ѣ , и҆ ꙁа кла̀ брата свое̑го . и҆ ꙁа кꙋ́ю вин̀ꙋ ꙁакла̀ е҆го; ꙗ҆́ко дѣ́ла е҆го лꙋка́ва бѣша , а҆ бра́та е҆го пра́ ведна · Не чюди́тесѧ братїѧ моѧ , а҆ще ненави́дитъ васъ миръ . м҄ы вѣ́мы ꙗ҆ко преи̑ дохомъ ѡⷮ смерти въ живот̾ , ꙗ҆ко лю́бимъ братїю . не любѧѝ б҄о бра́та , пребываеⷮ въ смер̾ть . всѧ́къ ненавидѧѝ брата свое̑го , чл҃ко ѹ҆бїи́ца е҆сть · И҆ вѣсте ꙗ҆́ко всѧ́къ чл҃коѹ҆бїи́ца не и҆́мать живота̀ вѣ́чнаго въ себѣ̀ пребываю̑ ща . ѻ семъ поꙁна́хомъ любовь , ꙗ҆́ко ѻ҆́нъ по насъ дш҃ꙋ свою положѝ . и҆ м҄ы до́лъжни е҆смы по бра́ тїи дш҃а полагати · Иже ѹ҆бо и҆́мать бога́ть ство ми́ра сего , и҆ ви́дитъ бра́та свое̑го тре бꙋ́юща и҆ ꙁатвориⷮ ѹ҆тробꙋ свою ѡⷮ него , ка́ко любы бж҃їа пребываетъ в не́м̾; ча́дца моа , не лю́бимъ сло́вомъ и҆ ꙗ҆́ꙁы́комъ , н҄о дѣ́ломъ і҆ и҆́стиною . и҆ ѻ҆ сеⷨ раꙁꙋмѣ́емъ ꙗ҆ко ѡⷮ и́стины е҆смы , и҆ пред нимъ смирѧ́емъ срⷣца на́ша . ꙁанѐ а҆ще ꙁаꙁираетъ намъ на́ше срⷣце ꙗ҆́ко бо́лїи е҆сть б҃ъ срⷣца нашего и҆ вѣсть вс҄ѧ · ꙁаⷱ‍҇ . ог҃ · Въꙁлю́бленїи , а҆ще срⷣце наше не ꙁа́ꙁритъ намъ . дер̾ꙁнове́нїе и҆́мамы къ бг҃ꙋ . е҆гоже а҆ще про́симъ , прїе́м̾лемъ ѡⷮ него , а҆ще ꙁа́повѣди е҆ го съблюда́емъ , и҆ ѹ҆го́днаѧ предъ нимъ тво римъ . и҆ сїѧ е҆́сть ꙁа́повѣдь е҆го да вѣ́ рꙋемъ въ и́мѧ сн҃а е҆го і҆с҃ х҃а , и҆ лю́бимъ дрꙋгъ дрꙋга , ꙗ҆́ коже далъ е҆сть ꙁа́повѣдь на́мъ · И҆ съблюдааѝ ꙁа́повѣди е҆го , в не́мъ пребываетъ , и҆ то́и в немъ . и҆ ѻ҆ се́мъ раꙁꙋмѣе̑мъ ꙗ҆ко пребывае̑тъ въ насъ ѡⷮ дх҃а , е҆гоже да́лъ е҆сть намъ ·
Глⷡ‍҇а , д҃ · Въꙁлю́бленїи не всѧкомꙋ дꙋхꙋ вѣ́рꙋите , н҄о и҆скꙋшаите дꙋ́хи а҆ще ѡⷮ б҃а сꙋть · Ꙗ҆́ко мно́ꙁи лъжи́ви пррⷪ‍҇оцы и҆ꙁыдоша въ ми́ръ . ѻ҆ се́мъ раꙁꙋмѣите дх҃ъ бж҃їи , и҆ дꙋхъ льстечь · Всѧ́къ дх҃ъ и҆же и҆сповѣ́дꙋетъ і҆с҃ х҃а въ плоть пришеⷣша , ѡⷮ бг҃а е҆сть . и҆ всѧкъ дꙋх́ъ и҆же не и҆сповѣ́дꙋетъ і҆с҃ х҃а въ пло́ть пришеⷣша , бж҃їи нѣсть . и се́и е҆сть а҆нти́хрис товъ е҆гоже слы́шасте ꙗ҆́ко грѧдет̾ . и҆ нн҃ѣ въ ми́рѣ е҆сть ѹ҆же · Вы̑ ѡⷮ б҃а е҆сте чадца , и҆ побѣ ди́сте тѣхъ , ꙗ҆́ко бо́лїи е҆сть и҆же въ васъ , не́ жел҄и и҆же въ ми́рѣ . ѻ҆нѝ ѡⷮ мира сꙋть , сего ради ѡⷮ мира гл҃ютъ , и҆ ми́ръ тѣхъ послꙋш́аеⷮ . м҄ы ѡⷮ б҃а е҆смы . раꙁꙋмѣва́ѧѝ бг҃а , послꙋш́аетъ наⷵ . и҆же нѣ́сть ѡⷮ б҃а , не послꙋш́ае̑тъ насъ · ѻ҆ се́мъ раꙁꙋ мѣвае̑мъ дх҃ъ и҆стинныи , и҆ дꙋ́хъ льстечь · ꙁаⷱ‍҇ · Въꙁлюбленїи , въꙁлюбимъ дрꙋгъ дрꙋга , ꙗ҆́ко лю бы̀ ѡⷮ б҃а е҆сть . и҆ всѧк̾ любѧѝ , ѡⷮ б҃а рожⷣенъ е҆сть , и҆ раꙁꙋмѣ́етъ бг҃а . а҆ не любѧѝ , не поꙁ на̀ бг҃а , ꙗ҆́ко бг҃ъ любы е҆сть . ѻ҆ семъ ꙗ҆́ви́сѧ любы̀ бж҃їѧ въ насъ , ꙗ҆́ко сн҃а свое̑го е҆дїнороⷣнаго посла̀ бг҃ъ въ мир̾ , да жи́ви бꙋдемъ и҆́мъ , ѻ҆ се́мъ е҆сть любы . не ꙗ҆́ко м҄ы въꙁлюби́хомъ б҃а , н҄о ꙗ҆ко то́й въꙁлюбѝ насъ , и҆ посла̀ сн҃а свое̑го ѻ҆цыще́нїе ѻ҆ грѣсѣхъ на́шихъ · ꙁаⷱ‍҇ · Въꙁлюбленїи , а҆́ще си́це въꙁлюбил̾ е҆сть насъ бг҃ъ . и҆ м҄ы длъжни е҆смы дрꙋгъ дрꙋга люби́ ти · ꙁаⷱ‍҇ · Бг҃а никто́же нигдѣже видѣ̀ . а҆́ще лю́бимъ дрꙋгъ дрꙋга , б҃ъ въ насъ пребыва́етъ , и҆ любы̀ е҆го съвръшена е҆сть въ насъ , ѻ҆ се́мъ раꙁꙋмѣ е҆м̾ ꙗ҆́ко в немъ пребываемъ , и҆ то́й в наⷵ , ꙗ҆́ко ѡⷮ дх҃а свое̑го далъ е҆сть намъ . и҆ м҄ы видѣ́хоⷨ и҆ свѣдѣтельствꙋе̑мъ , ꙗ҆́ко ѡⷮц҃ъ посла̀ сн҃а сп҃си́ телѧ ми́рꙋ . и҆же а҆ще и҆сповѣсть ꙗ҆ко і҆с҃ е҆сть сн҃ъ бж҃їи , б҃ъ в немъ пребыва́ет̾ , и҆ то́й въ бѕ҃ѣ . и҆ м҄ы поꙁна́хомъ и҆ вѣ́ровахомъ , любо́вь ю҆же и҆́мать б҃ъ в наⷵ . б҃ъ любы е҆сть · И҆ пребыва́ѧѝ въ любвѝ , въ бꙁ҃ѣ пребыва́етъ , и҆ б҃ъ в нем̾ пребыва́етъ · ѻ҆ семъ съвръшаеⷮсѧ любы̀ с нами , да дрьꙁнове́нїе и҆́мамы въ дн҃ь сꙋ́дныи , ꙁане ꙗ҆́коже ѻ҆нъ еⷵ , и҆ м҄ы е҆смы въ ми́рѣ семъ · Стра́ха нѣсть въ любвѝ , н҄о съврьше́на любы̀ , вонъ и҆ꙁгонѧе̑тъ стра́хъ . ꙗ҆́ко стра́хъ мꙋкꙋ и҆́мать · Боѧ́и же сѧ не съврьша́етсѧ въ любви . м҄ы лю́бимъ е҆го , ꙗ҆́ко той пр́ьвѣе въꙁлюбилъ е҆сть насъ · ꙁаⷱ‍҇ , од҃ · А҆́ще кт҄о речет̾ ꙗ҆ко люблю б҃а , а҆ бра́та свое̑го ненави́дитъ , ло́жъ е҆сть и҆бо не любѧѝ брата свое̑го е҆гоже видѣ , б҃а , е҆гоже не видѣ , ка́ко мо́жет̾ любити; и сїю ꙁа́повѣдь и́мамы ѡⷮ него . да любѧѝ б҃а , лю́битъ и҆ бра́та свое̑го ·
Глⷡ‍҇а , е҃ · Всѧ́къ вѣ́рꙋѧѝ , ꙗ҆́ко і҆с҃ е҆сть сн҃ъ бж҃їи , ѡⷮ́ бг҃а рожде́нъ еⷵ и҆ всѧ́къ любѧѝ ро́ждьшаго , лю́битъ и҆ рожде́ннаго ѡⷮ него ѻ҆ се́мъ вѣмы ꙗ҆́ко лю́бимъ ча́да бж҃їа , е҆гда б҃а лю́бимъ , и҆ ꙁа́повѣди е҆го съблюдаемъ · сїа б҄о е҆ сть любы бж҃їа̀ , да ꙁа́повѣди е҆го съ блюдемъ , и҆ ꙁа́повѣди е҆го тѧ́жки не сꙋть . ꙗ҆́ко всѧкъ рожде́нный ѡⷮ́ бг҃а , побѣжⷣаетъ ми́ръ . и҆ сїа̀ е҆сть побѣда побѣждьшїѧ ми́ръ , вѣ́ра наша . кт҄о е҆сть побѣжда́аѝ ми́ра то́ кмо вѣ́рꙋѧѝ , ꙗ҆́ко і҆с҃ е҆сть сн҃ъ бж҃їи; Сеи е҆сть прише́дыѝ водо́ ю и҆ кро́вїю , и҆ дх҃о̀мъ , і҆с҃ х҃с , не водо́ю точїю , н҄о водою и҆ кро́вїю . и҆ дх҃ъ е҆сть свѣдѣтельствꙋаѝ , ꙗ҆́ко дх҃ъ е҆сть и҆стина · Ꙗ҆́ко трїе сꙋть свѣдѣтельствꙋющеѝ дх҃ъ и҆ вода̀ и҆ кро́вь , и҆ трїе въ е҆ді́но сꙋть . а҆ще свѣдѣтельство члчⷵко прїе̑млемъ , свѣдѣтельство бж҃їе бо́ле е҆сть . ꙗ҆́ко сїе е҆сть свѣдѣтельство бж҃їе е҆же свѣдѣтельствова ѻ҆́ сн҃ѣ своеⷨ . вѣрꙋѧѝ въ сн҃а бж҃їа , и҆́мать свѣдѣтельство ѻ҆ немъ . не вѣ́рꙋѧѝ бв҃и . лъжа̀ сътворилъ е҆сть е҆го , ꙗ҆́ко не вѣрова въ свѣдѣтельство , е҆же свѣдѣтельствова б҃ъ ѻ҆ сн҃ѣ свое̑мъ · и҆ сїе е҆сть свѣдѣтель годство , ꙗ҆́ко живо́тъ вѣ́чныи да́лъ е҆сть намъ йб҃ъ , и҆ се́й живо́т̾ въ сн҃ѣ е҆го е҆сть , и҆ мѣаѝ сн҃а –бж҃їа , и҆́мать живо́тъ . а҆ не и҆мы́и сн҃а бж҃їа , Спживота̀ не и҆́мать · Сїа писа́хъ ваⷨ вѣ́рꙋющимъ Свъ и́мѧ сн҃а бж҃їа , да вѣ́сте ꙗ҆ко живо́т̾ жвѣчныи и҆́мате , и҆ да вѣ́рꙋете въ и́мѧ Бсн҃а бж҃їѧ . и҆ с҄е еⷵ дрьꙁнове́нїе е҆же и҆́мамы к не ѧкр мꙋ · Ꙗ҆́ко а҆ще чесо̀ про́сиⷨ по воли е҆го , послꙋшаеⷮ внаⷵ · И҆ а́ще вѣ́мы ꙗ҆́ко ѹ҆слы́шитъ наⷵ , е҆гоже а҆ лще про́сиⷨ . вѣ́мы ꙗ҆ко и́мамы прошенїа и҆хже ꙁнппроси́хомъ ѡⷮ него · А҆ще кт҄о оу҆́ꙁрит̾ бра́та чсъгрѣша́юща грѣхъ не къ смерти , да про́ смситъ , и҆ дастъ е҆мꙋ живо́тъ съгрѣша́ющиⷨ не й смкъ сме́рти . есть грѣхъ къ смр҃ти , не ѻ҆ томъ щгл҃ю да помо́литсѧ . всѧка непра́вда грѣхъ пе̑сть , и҆ е҆сть грѣхъ не къ сме́рти · Вѣ́мы же рꙗ҆́ко всѧкъ рожⷣеныи ѡⷮ б҃а , не съгрѣша́етъ , н҄о трожⷣе́ныи ѡⷮ б҃а блюде́тъ себе , и҆ лꙋка́выи не сеприкаса́еⷮсѧ е҆мꙋ . вѣ́мы ꙗ҆ко ѡⷮ б҃а е҆смы , и҆ нми́ръ весь въ ѕлѣ̀ лежи́тъ · Вѣмы же ꙗ҆́ко сн҃ъ щꙀбж҃їи прїиде , далъ е҆сть намъ свѣтъ и҆ драꙁꙋмъ , да поꙁна́ емъ б҃а и҆́стиннаго . и҆ да нбꙋ́демъ въ и҆́стинѣмъ сн҃ѣ е҆го і҆с҃ х҃ѣ · Се́й еⷵ вХи҆́стинныи б҃ъ , и҆ живо́тъ вѣ́чныи . Ча́дца хражни́те себѐ ѡⷮ требъ и҆́дольскыхъ . а҆ми́нь ·
Коне́цъ , соборномꙋ посла́нїю і҆ѻ҆а́нновꙋ пе́рьвомꙋ · И҆́мать в себѣ Глⷡ‍҇а е҃ . А҆ цр҃ковныхъ ꙁачѧ́лъ ꙁ҃ ,
