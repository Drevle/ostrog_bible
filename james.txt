Скаꙁа́ніе събо́рнаго посла́ніа , і҆а́ковлѧ ·  Понеже са́мъ і҆ꙗ҆́ковъ сїе пи́шеⷮ сꙋщимъ ѡⷮ ѻ҆вою̀ на́десѧте колѣ́нꙋ , раꙁ̾сѣѧ́вшим сѧ , и҆ вѣ́ровавшимъ въ г҃а на́шего і҆с҃ х҃а . пи́шет же ѹ҆чи́телно посла́нїе , ѹ҆ча̀ ѻ҆ раꙁли́чныхъ и҆скꙋше́нїи̑хъ , коѐ ѹ҆бо е҆сть ѡⷮ б́г҃а , кое̑ же ѡⷮ своего̀ срⷣца чл҃комъ . и҆ ꙗ҆ко не сло́вомъ то́кмо , н҄о и҆ дѣ́ломъ покаꙁа́ти вѣ́рꙋ подоба́ етъ , и҆ ꙗ҆́ко не слы́шателїе ꙁа́конꙋ , н҄о творцы̀ ѻ҆правъда́ютсѧ . ѻ҆ бога́тых же ꙁавѣщава́е̑тъ , да не лꙋчши творѧтсѧ ни́щихъ бога́тїи въ цр҃квахъ , н҄о па́че и҆ ѹ҆ꙗ҆́ꙁвлѧ́ютсѧ ꙗ҆́ко преꙁори́ви . и҆ коне́цъ ѹ҆тѣша́ѧ ѻ҆би́димыѧ , и҆ преⷣповелѣва́ѧ иⷨ долготерпѣти до прише́ствїа хв҃а . и҆ наѹ҆чи́въ ѻ҆ тръпѣ́нїи , ѡⷮ и́ѻвова бл҃гаго тръпѣ́нїа . пове лѣва́ет̾ приꙁва́ти попы̀ цр҃ко́вныѧ над болѧ́щи ми , и҆ тща́тисѧ ѻ҆браща́ти ꙁаблꙋж́дьшаѧ къ и́стинѣ . бы́ти б҄о ѻ҆ семъ въꙁмеꙁдїе ѡⷮ г҃а , ѻ҆ставле́нїю грѣхомъ , и҆ си́це скончава́етъ посла́нїе ·

СОБОРНОЕ ПОСЛАНЇЕ ꙖКОВЛЕ
Глⷡ‍҇а , а҃ ·  ꙁаⷱ‍҇ , н҃ ·  Иа́ковъ б҃ꙋ и҆ г҃ꙋ і҆с҃ х҃ꙋ ра́бъ , ѻ҆бѣ́манадесѧте колѣ́нома и҆же въ раꙁсѣ́анїи ра́доватисѧ . всѧкꙋ ра́дость и҆мѣите бра тїе моѧ̀ , е҆гда̀ въ и҆скꙋше́нїа въпадае̑ те раꙁли́чна . вѣдѧще ꙗ҆ко и҆скꙋше́нїе ва́шеа вѣ́ры , съдѣлова́етъ тръпе́нїе . терпе́нїе̑ же дѣ́ ло съвръше́но да и҆́мать , ꙗ҆́ко да бꙋ́дете съ верше́ ни и҆ всецѣ́ли , и҆ ничи́мже лише́ни . а҆ще кт҄о ѡⷮ ва́съ лише́нъ е҆сть премꙋ́дрости . да про́сит̾ ѡⷮ даю́щаго б҃а всѣмъ вкꙋ́пѣ , и҆ не поноша́юща , и҆ да́стьсѧ е҆мꙋ . да про́сит же вѣ́рою , ничто́же сꙋмнѧ́сѧ . сꙋмнѧ́и б҄о сѧ ѹ҆по до́бисѧ волъне́нїю морско́мꙋ вѣтры въꙁмѣта́ емꙋ и҆ раꙁвѣва́емꙋ . да не мни́тъ чл҃къ ѻ҆́нъ ꙗ҆́ко прїиметъ чт҄о ѡⷮ‡ бг҃а · Мꙋжъ дв҄оедꙋшенъ , неѹ҆стро́енъ въ всѣх̾ пꙋтехъ свои̑хъ . да хва́лит же сѧ братъ смире́ныи , въ высотѣ̀ свое́ѝ бога́тыи же , въ смире́нїи свое̑мъ , ꙁанѐ ꙗ҆́коже цвѣтъ тра́вны́и ми́мои́детъ . въсїѧ́ б҄о слн҃це съ ꙁно́емъ , і҆ и҆ссꙋши травꙋ̀ , и҆ цвѣтъ еа̀ ѡⷮпадѐ , и҆ бл҃голѣпїе лица еѧ̀ поги́бе . си́це и҆ бога́тыи въ хоже́нїи свое̑мъ ѹ҆вѧда́етъ · Бл҃женъ мꙋжъ и҆же претръпитъ и҆скꙋше́нїе , ꙁанѐ и҆скꙋсенъ бывъ , прїиметъ вѣнецъ жи́ꙁни , е҆гоже ѻ҆бѣща̀ б҃ъ любѧщимъ е҆ го · Никтоже и҆скꙋша́емъ да гл҃етъ ꙗ҆́ко ѡⷮ‡ бг҃а и҆скꙋша́емъ е҆смь . б҃ъ б҄о нѣсть и҆скꙋси́тель ѕлы́мъ , не и҆скꙋша́е̑тъ же той никогоже · Ко́ждо же и҆скꙋша́етсѧ ѡⷮ своеѧ̀ по́хоти влекомъ и҆ прельща́емъ . т҄аже по́хоть ꙁаче́н̾ши ража́етъ грѣхъ , грѣ́х же съдѣѧ́нъ ража́етъ смерть . не льсти́тесѧ братїе моѧ въꙁлю́ бленаѧ . всѧ́ко даѧ҆́нїе бл҃го , и҆ всѧ́къ даръ съвръше́нъ свы́ше е҆́сть , сходѧ ѡⷮ ѻ҆ца ҃ свѣтомъ , ѹ҆ негоже нѣсть премене́ нїѧ и҆ли преложенїю стѣ́нь . въсхотѣ́ въ б҄о по роди наⷵ сло́вомъ и҆́стины въ е҆же быти намъ , нача́токъ нѣ́кїи съꙁда́нїѻ҆мъ е҆го · ꙁаⷱ‍҇ , н҃а · Тѣмже братїе моѧ̀ въꙁлю́бленаѧ̀ , да бꙋ́ детъ всѧкъ чл҃къ ско́ръ ѹ҆слы́шати , и҆ ко́сенъ гл҃ати , ко́сенъ въ гнѣ́въ . гнѣ́въ б҄о мꙋжꙋ , правдꙋ бж҃їю не съдѣва́етъ . сего ради ѡⷮло́жьше всѧкꙋ сквернꙋ і҆ и҆ꙁбы́ток̾ ѕло́бы , въ кротости прїи̑ми́те всажде́нное сло́во , могꙋще , спⷵти дш҃а ваша , быва́ите же творцы сло́вꙋ , а не точїю слы́шателе , прельща́юще себѐ самⷯѣ . ꙁане а҆ще кт҄о е҆сть слы́шатель словꙋ а҆ не творець , таковыи ѹ҆подо́бисѧ мꙋ́жꙋ смотрѧю щꙋ лице бытїа свое̑го въ ꙁерца́лѣ . ѹ҆смотри б҄о себѐ , и҆ ѡⷮид ́ е , и҆ а́бїе ꙁабы̀ каковъ б҄ѣ · Прини кїи же в ꙁаконъ съвръшеⷩ‍҇ свобо́дѣ , и҆ пребывъ , се́и не слы́шатель ꙁабы́тливъ бывъ , н҄о тво рець дѣлꙋ , се́и бл҃же́нъ въ дѣ́ланїи своемъ бꙋ́ детъ · А҆ще то̀ мнитсѧ добродѣтеленъ бы́ ти въ ва́съ , и҆ не ѻ҆бꙋꙁдава́етъ ꙗ҆́ꙁыка свое̑го , н҄о льсти́ тъ срⷣ це своѐ , сего сꙋетна е҆сть добродѣтель . вѣ́ра б҄о чи́ста и҆ нес кве́рна преⷣ бг҃омъ и҆ ѡⷮц҃емъ сїа е́сть , е҆же по сѣщати сѷрыхъ и҆ вдови́цъ въ ско́ рбѣх̾ и҆хъ , и҆ нескве́рна себе съблюсти ѡⷮ ми́ра ·
Глⷡ‍҇а , в҃ · ꙁаⷱ‍҇ , н҃в · Братїе моѧ̀ не на лица ꙁрѧще и҆мѣ́ите вѣрꙋ г҃а нашего і҆с҃ х҃а сла́вы . а҆ще б҄о вни́деⷮ въ соⷩ‍҇мище ва́ше мꙋж̾ , ꙁлаⷮ пе́рстень носѧ и҆ в ри́ꙁѣ свѣтлѣ . вни́дет же и҆ нищъ въ хꙋ́дѣ ѻ҆де́жⷣи , и҆ въꙁритѐ на носѧ́щего ри́ꙁꙋ свѣтлꙋ , и҆ речете е҆мꙋ , т҄ы сѧ́ди ꙁд̑ѣ добрѣ . и҆ ни́щемꙋ речете , т҄ы ста́ ни тамо , и҆ли сѧ́ди ꙁд̑ѣ на поⷣно́жїѝ мое̑мъ , и҆ не расмотри́сте в себѣ и҆ бы́сте сꙋдїѧ по мышле́нїемъ ѕлыⷨ . слы́шите братїе моа въ ꙁлю́бленаа , не б҃ъ л҄и иⷥбра̀ ни́щаа мира сего , богатыⷯ въ вѣрѣ , и҆ наслѣ́дники црⷵтвїю , е҆же ѻ҆бѣща любѧ́щимъ е҆го; вы же ѹ҆кори́сте ни́ щаго . не бога́тїи л҄и наси́лꙋютъ вамъ , и҆ тїѝ влекꙋтъ в҄ы на сꙋдища; не тїѝ л҄и хꙋ́лѧтъ до́брое и҆́мѧ нарече́ нное на васъ; а҆ще ѹ҆бо ꙁако́нъ съвръша́ете црⷵкїи по писа́нїю , въꙁлю́биши и҆с кренѧго свое̑го ꙗ҆́коже самого себѐ , до́брѣ творитѐ . а҆ще л҄и на лица ꙁритѐ , т҄о грѣхъ съдѣва́ете , ѻ҆бличае̑ми ѡⷮ ꙁако́на ꙗ҆́коⷤ‍ⷷ престꙋпницы · И҆же б҄о весь ꙁако́ нъ съблюдетъ , съгрѣши́т же въ е҆ді́ номъ , бысть всѣмъ пови́ненъ . рекїѝ б҄о не прелюбы сътвори́ши , ре́клъ е҆́сть , и҆ не ѹ҆бїеши . а҆ще л҄и не прелюбы сътвори́ши , ѹ҆бива́еши же . бысть престꙋ́пникъ ꙁако́нꙋ . та́ко гл҃ете и҆ тако тво ри́те , ꙗ҆́ко ꙁако́номъ свободномъ хотѧще сꙋдъ прїѧ́ти . сꙋдъ б҄о беꙁ ми́лости не сътворшемꙋ ми́лости . хва́литсѧ милость на сꙋдѣ · ꙁаⷱ‍҇ , н҃г · Ка́ѧ по́льꙁа братїе моѧ̀ , а҆ще вѣрꙋ гл҃етъ кт҄о и҆мѣ́ти , дѣ́ла же не и҆́мать , е҆да мо́жетъ вѣ́ ра спⷵтѝ е҆го; аще же братъ и҆л҄и сестра̀ нага̀ бꙋдета , и҆ лише́ни бꙋ́дета дневныа пища , речет же кт҄о и҆́ма ѡⷮ васъ , и҆дѣта с ми́ромъ , грѣ́и тасѧ и҆ насыща́и̑тасѧ , не да́сть же и́ма тре бованїе теле́сное , каа по́льꙁа; тако и҆ вѣ́ра а҆ще дѣлъ не и҆́мать , ме́ртва е҆сть ѻ҆ себѣ̀ · Но̑ ре четъ кт҄о , ты вѣ́ рꙋ и҆́маши , а҆ꙁъ же дѣла и҆́ мамъ . покажи м҄и вѣ́рꙋ твою ѡⷮ дѣлъ тво и҆х̾ , и҆ а҆́ꙁъ покажꙋ тебѣ ѡⷮ дѣ́лъ мои҆́хъ вѣрꙋ мою . т҄ы вѣ́рꙋеши ꙗ҆́ко бг҃ъ е҆ді́нъ е́сть; до́ брѣ твори́ши . и҆ бѣ́си вѣ́рꙋютъ и҆ трепе́щꙋтъ . хо́щеши же л҄и раꙁꙋмѣти ѻѼ чл҃че сꙋ́етне , ꙗ҆́ко вѣ́ра беꙁ дѣ́лъ ме́ртва е҆́сть; а҆враа́мъ ѡⷮц҃ъ на́шъ , не ѡⷮ дѣ́лъ л҄и ѻ҆правдасѧ . въꙁнесъ і҆саа́ка сн҃а свое̑го на ѻ҆л̾та́рь; ви́диши л҄и , ꙗ҆́ко вѣ́ра поспѣшествоваше дѣломъ е҆го и҆ ѡⷮ дѣ́лъ вѣ́ра съвершисѧ; и҆ съверши́сѧ писа́нїе гл҃ющее , вѣ́рова же а҆врааⷨ бг҃ови , и҆ вмѣнисѧ е҆мꙋ въ правдꙋ , и҆ дрꙋгъ бж҃їи наречетсѧ . ꙁри́те л҄и ѹ҆бо ꙗ҆́ко ѡⷮ дѣ́лъ ѻ҆прав даетсѧ чл҃къ , а҆ не ѡⷮ вѣ́ры е҆дїныѧ; та́кожде же и҆ раа́вь блꙋдни́ца не ѡⷮ дѣ́лъ л҄и ѻ҆правда́ сѧ , прїемше схо́дники , і҆ и́нымъ пꙋтеⷨ и҆ꙁвеⷣ ше и҆́хъ · Ꙗ҆́коже б҄о и҆ тѣ́ло беꙁ̾ дꙋха ме́ртво е҆сть , та́ко и҆ вѣ́ра беꙁ̾ дѣлъ ме́ртва е҆сть ·
Глⷡ‍҇а , г҃ · ꙁаⷱ‍҇ , н҃д · Не мно́ꙁи ѹ҆чители быва́ите братїе моѧ , вѣ́дѧще ꙗ҆ко вѧⷳ‍҇шее ѻ҆сꙋжде́нїе прїимем̾ , мно́го б҄о съгрѣшае̑ мъ вс҄и . аще кт҄о въ сло́вѣ не съгрѣша́етъ , се́и съверше́нъ мꙋ́жъ , си́ленъ ѻ҆бꙋꙁда́ти и҆ вс҄е тѣ́ло . с҄е б҄о и҆ ко́немъ ѹ҆ꙁды̀ въ ѹ҆ста̀ влага́емъ , да пови нꙋ́ютсѧ на́мъ и҆ вс҄е тѣло и҆́хъ ѻ҆бращаеⷨ . с҄е и҆ кораблѝ вели́цы сꙋще , и ѡⷮ жестокиⷯ вѣтровъ ꙁатача́еми , ѻ҆браща́ютсѧ ма́лымъ корми́лцеⷨ , ꙗ҆́ може а҆́ще стремле́нїе правѧщаго хо́щетъ . та кожде же и҆ ꙗ҆́ꙁы́къ ма́лъ оу҆́дъ е҆́сть , и҆ велми хва́литсѧ . с҄е ма́лъ ѻ҆́гнь и҆ ко́ль вели́цы ве́щи съжига́етъ . и҆ ꙗ҆́ꙁы́къ ѻ҆́гнь , лѣпота непра́вдѣ . си́це и҆ ꙗ҆́ꙁы́къ въдворѧ́ет̾сѧ въ ѹ҆десѣхъ на́ шиⷯ , сквернѧ вс҄е тѣ́ло , и҆ палѧ ѻ҆ко́ло тва́ри нашеа , и҆ ѻ҆палѧ́ѧ̑сѧ ѡⷮ ге̑ен ҆́ ы . всѧ́ко б҄о е҆сте ство ꙁвѣреи же и҆ пти́цъ , га́дъ же и҆ ры́бъ , ѹ҆ мꙋ́чаетсѧ и҆ ѹ҆мꙋ́читсѧ е҆стествомъ чл҃ческимъ . ꙗ҆́ꙁы́къ же никто́же можеⷮ ѡⷮ чл҃къ ѹ҆мꙋ́чи ти , неѻ҆держи́мо б҄о ѕл҄о , и҆спо́лнь ꙗ҆́да смерто но́сна . тѣмъ бл҃гословлѧе̑мъ б҃а и҆ ѡⷮц҃а , и҆ тѣмъ кленемъ чл҃ки , и҆же по подо́бїю бж҃їю бы́вшаѧ . ѡⷮ тѣх же ѹ҆стъ и҆схо́дитъ бл҃госло ве́нїе и҆ клѧ́тва . не подоба́етъ братїе моѧ въꙁлю́бленаѧ си́мъ тако быва́ти · ꙁаⷱ‍҇ , н҃е · Є҆́да ̑ ѹ҆бо и҆сточник̾ ѡⷮ е҆ді́ного ѹ҆стїа и҆стача́ етъ слад̾кое и҆ го́ркое; е҆д̑а мо́жетъ братїе моа , смоко́вница ма́слины твори́ти , и҆л҄и винограⷣнаа лоꙁа смо́квы; такожⷣе ни е҆ді́нъ и҆сто́чникъ сла́ нꙋ и҆ сла́дкꙋ творити во́ дꙋ · Кт҄о премꙋдръ и҆ хꙋдогъ въ ваⷵ; да покажеⷮ ѡⷮ до́браго житїѧ дѣ́ла своѧ въ кротостнѣй премꙋ́дрости . а҆ще л҄и ꙁа́висть го́ркꙋ и҆́мате и҆ рве́нїе въ срⷣ цыхъ ва́шихъ , не хвали́тесѧ ни лжи́те на и҆́стиннꙋ · Нѣ́сть сїѧ премꙋ́дость свы́ше ниꙁ̾ходѧ́щи , н҄о ꙁе́мна , дш҃е́вна , бѣсо́въска · И҆дѣже б҄о ꙁа́висть и҆ рве́нїѧ , т҄ꙋ нестрое́нїе , и҆ всѧ́ка ꙁл҄а ве́щь · А҆ ꙗ҆́же свы́ше премꙋдрость , пр́ьвѣе оу́бо чи́ ста еⷵ , потоⷨ же ми́рна , кротка , бл҃гопо ко́рлива , и҆спо́лнь млⷵти и҆ плодо́въ бла́гыхъ . не сꙋмѣ́нна . и҆ нелицемѣ́ръна · Плоⷣ же пра́вды съмире́ нїемъ сѣе́тсѧ творѧщиⷨ ми́ръ · е҃ е҃
Глⷡ‍҇а , д҃ · Ѡⷮќдꙋ брани и҆ сва́ры въ ваⷵ ; не ѡⷮсю́дꙋ ли ѡⷮ сластеи ва́шиⷯ вою́ющихъ въ ѹ҆ десѣхъ ва́шиⷯ; жела́ете , и҆ не и҆́мате · Ѹ҆бива́ете и҆ ꙁави́дите , и҆ не мо́жете ѹ҆лꙋчи́ти . сварѧ́е̑тесѧ и҆ бо́рете , и҆ не и҆́ма те , ꙁане не про́сите · Про́сите , и҆ не прие̑м̾лете , ꙁане ꙁл҄ѣ про́сите , да въ сла́стехъ ва́шиⷯ и҆ждиве́те · Прелюбодѣ́ицы и҆ прелюбодѣ́ица , не вѣсте ли ꙗ҆́ко любы ми́ра сего , вра́жда бг҃ꙋ еⷵ . и҆же б҄ о въсхо́щеⷮ дрꙋгъ быти ми́рꙋ , вра́гъ бж҃їи быва́етъ · И҆л ̑и мнитѐ ꙗ҆ко всꙋе писа́нїе гл҃етъ , къ ꙁа́висти жела́етъ дх҃ъ , и҆же все ли́сѧ в н҄ы; болшꙋю же дае́тъ блгⷣть · Тѣмже гл҃етъ , г҃ь го́рдыⷨ проти́витсѧ , смире́ным же дае̑тъ бл҃годать · ꙁаⷱ‍҇ , н҃ѕ · Повини́тесѧ ѹ҆бо б҃ꙋ проти́вите же сѧ дїа́во лꙋ , и҆ бѣжиⷮ ѡⷮ ваⷵ . прибли́житесѧ б҃ꙋ , и҆ при бли́житсѧ ва́мъ · ѻ҆чи́стите рꙋцѣ грѣ́шницы , и҆справите срⷣца ва́ша дв҄оедꙋшнїи · Постра жи́те и҆ слеѕи́те и҆ пла́читесѧ , смѣх̾ вашъ въ пла́чь да ѻ҆брати́тсѧ , и҆ ра́дость в сѣтова́нїе . смири́тесѧ преⷣ бг҃омъ , и҆ въꙁнесеⷮ в҄ы · Не ѻ҆клевета́ите дрꙋгъ дрꙋга бра́тїе . ѻ҆клевета́ ѧѝ б҄о бра́та , и҆л҄и ѻ҆сꙋжа́ѧѝ бра́та свое̑го , ѻ҆клеветае̑тъ ꙁакоⷩ‍҇ , и҆ ѻ҆сꙋжа́етъ ꙁако́нъ . а҆ще л҄и ꙁакон̾ ѻ҆сꙋжа́еши , нѣ́си творецъ ꙁако́нꙋ , н҄о сꙋдїи · Є҆ді́нъ е҆сть ꙁаконополо́жникъ , и҆ сꙋдїи , могїи сп҃стѝ и҆ погꙋби́ти · Ты́ же кт҄о е҆си ѻ҆ сꙋжа́ѧѝ дрꙋ́га; слы́шите нн҃ѣ гл҃ющеи , днеⷵ и҆ ѹ҆трѣ по́идемъ в се́й граⷣ , и҆ сътвори́мъ т҄ꙋ лѣто е҆ді́но , и҆ кꙋ́плю дѣеⷨ и҆ приѻ҆брѣ тенїе . и҆же не вѣ́сте чт҄о ѹ҆трѣ слꙋчи́тсѧ · Ка́ѧ б҄о жи́ꙁнь ва́ша; па́ра ѹ҆бо е҆сть , и҆же въма́лѣ ꙗ҆́влѧ́етсѧ , пото́м же и҆счеꙁаеⷮ . вмѣ́сто е҆же б҄ы гл҃ати ваⷨ , а҆́ще г҃ь въсхощеⷮ , и҆ жи́ви бꙋдемъ и҆ сътвориⷨ сїе и҆л҄и ѻ҆́но . нн҃ѣ же хва́литесѧ въ горды́нѧхъ ва́шихъ · всѧ́ка хва́ ла̀ такова̀ , ꙁл҄а е҆сть . вѣ́дѧщемꙋ же оу҆́бо добро̀ твори́ти , и҆ не творѧ́щꙋ , грѣхъ е҆мꙋ е҆сть ·
Глⷡ‍҇а , е҃ · Прїидѣте нн҃ѣ бога́тїѝ пла́читесѧ и҆ ры да́ите ѻ҆ лю́тыⷯ ско́ рбехъ ва́шиⷯ грѧдꙋщих̾ на в҄ы · Бога́тьство ва́ше и҆ꙁ̾ гнѝ , и҆ ри́ꙁы ва́ша мо́лїе поѧдошѧ , ꙁла́ то ва́ше и҆ сребро̀ и҆ꙁоржа́вѣ , и҆ ржа̀ и҆хъ в послꙋшество̀ на васъ бꙋ́детъ , и҆ снѣ́сть плоти ва́ша а҆́ки ѻ҆́гнь егоже сниска́сте въ пос лѣ́днѧа дн҃и · Се̑ м̾ꙁда̀ дѣ́лателїи , дѣ́лавшиⷯ ни́вы ва́ша лише́ни ѡⷮ ва́съ , въпїет̾ , и҆ въпїенїѧ жа́вшиⷯ въ оу́ши г҃а саваѻ҆ѳа внидо́ша · Въꙁвесели́стесѧ на ꙁемлѝ , и҆ наслади́стесѧ , ѹ҆пита́сте срⷣца ва́ша а҆́ки въ дн҃ь ꙁаколе́нїѧ · ѻсꙋди́сте , ѹ҆би́сте пра́веⷣнаго , не проти́витсѧ ваⷨ . длъготръпи́те ѹ҆бо братїе моа до при ше́ствиѧ гн҃ѧ . с҄е ꙁемледѣлец̾ ждетъ чтⷵный плоⷣ ѡⷮ ꙁемлѧ̀ долготерпѧ ѻ҆ немъ , до́ндеже прїиметъ дождь ранъ и҆ по́ꙁденъ · до́л готерпи́те ѹ҆бо и҆ в҄ы . ѹ҆тверди́те срⷣца ва́ша , ꙗ҆́ко прише́ствїе гн҃е прибли́жисѧ · Не въꙁ дыха́ите дрꙋгъ на́ дрꙋга братїе , да не ѻ҆ сꙋжⷣени бꙋдете · с҄е сꙋдїѧ преⷣ две́рми стои́тъ · кккк ꙁаⷱ‍҇ , н҃ꙁ · Ѡ҆́браⷥ прїимѣте братїе моа  , ѕл҄остра́стїю и҆ длъготерпѣ́нїю , проро́кы , и҆же гл҃ашѧ и҆́менеⷨ гн҃имъ · с҄е блажиⷨ терпѣ́щаа . Терпѣ́нїе і҆ ѻ҆́вово слы́шасте , и҆ кончи́нꙋ гн҃ю видѣ́сте , ꙗ҆́ко мно́ гомлⷵтивъ еⷵ г҃ь , и҆ ще́дръ · Пре́жде всѣхъ братїе моа , не кленѣтесѧ , н҄и нб҃ом̾ ни ꙁем лею , н҄иже и҆но́ю клѧ́твою ко́ею · Бꙋ́ди же вамъ , е҆же е́й , е́й . и҆ е́же н҄и , н҄и . да не в ли́ цемѣрїе впадете · Ꙁл҄о стра́жетъ л҄и кт҄о въ васъ; да мл҃твꙋ дѣ́етъ . бл҃годꙋшьствꙋетъ ли кт҄о; да поеⷮ . боли́тъ л҄и кт҄о въ ва́съ; да приꙁовеⷮ попы̀ цр҃ко́вныѧ , и҆ да мл҃твꙋ сътво рѧ́тъ наⷣ ни́мъ , пома́ꙁавше е҆го ма́сломъ въ и҆́мѧ гн҃е · И҆ молитва вѣры , сп҃сетъ болѧ́щаго , и҆ въꙁ̾дви́гнетъ е҆го , г҃ь · И҆ а҆́ще грѣхи бꙋдеⷮ сътворилъ , ѡⷮпꙋстѧ́тсѧ е҆мꙋ · И҆сповѣ́даите оу҆́бо дрꙋгъ дрꙋгꙋ съгрѣше́нїа , и҆ моли́тесѧ дрꙋгъ ꙁа́ дрꙋга , ꙗ҆́ко да и҆сцѣлѣ́ете · мно́го б҄о мо́жеⷮ мл҃тва пра́веⷣнаго поспѣшествꙋе̑ма · Илїѧ чл҃къ б҄ѣ подобостра́стенъ наⷨ , и҆ мл҃твою помоли́сѧ , да не бꙋ́деⷮ до́жⷣь , и҆ не ѻ҆дожди по ꙁемлѝ лѣта тр҄и , и҆ мⷵць ше́сть . и҆ па́ки помоли́сѧ , и҆ нб҃о до́ждь да́сть , и҆ ꙁемлѧ̀ проꙁѧбе плоⷣ свой · Бра́тїе а҆́ще кт҄о въ васъ ꙁаблꙋ́дитъ ѡⷮ пꙋтѝ и҆́стинны , и҆ ѻ҆брати́тъ кт҄о е҆го , да вѣ́сть , ꙗ҆́ко ѻ҆брати́выѝ грѣшника ѡⷮ ꙁаблꙋ же́нїѧ пꙋтѝ е҆го , и҆ сп҃се́тъ дш҃ꙋ ѡⷮ сме́рти , и҆ покры́е̑тъ мно́жество грѣховъ ·
Коне́цъ і҆а́ковлю събо́рномꙋ посла́нїю . Имать в себѣ , Глⷡ‍҇а , е҃ · а҆ ꙁача́лъ цр҃ко́вныхъ , и҃ ·
