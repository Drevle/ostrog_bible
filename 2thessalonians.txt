Скаꙁа́нїе и҆же к солꙋ́нѧномъ второ́мꙋ посланїю ст҃го а҆пⷵла па́вла ·  Сїе посыла́етъ ѡⷮ ри́ма . вина же посла́ нїю сїѧ . нѣ́цыи ѡⷮ селꙋ́нѧнъ пра́ꙁдни и҆ бесчи́н̾ни , ѻ҆бходѧ́ще бра́тїю прельща́ хꙋ , ꙗ҆́ко ѹ҆же прише́ствїю гн҃ю наста́вшꙋ , прельща́хꙋ же слы́шащихъ , ꙗ҆́ко а҆пⷵлꙋ скаꙁꙋю́щꙋ , сїе и҆ ѡⷮ дха слы́шавше . сїа ѹ҆бо ѹ҆вѣ́дѣвъ а҆пⷵлъ , пи́шетъ посланїе сїе · И҆ первѣе ѹ҆бо хва́литъ вѣ́рꙋ и҆хъ растѧ́щꙋ . и҆ ꙗ҆́ко ѻ҆ нихъ хвалѧ́шесѧ доб лественѣ терпѧ́щихъ ско́рби ꙁа х҃а · Ѹ҆тѣша́етъ же и҆хъ , ꙗ҆́ко ѡⷮмще́нїю хотѧ́щꙋ бы́ти имъ ѡⷮ б҃а на ѻ҆бидѧ́щаѧ и҆хъ · Та́же ѻ҆ прише́ствїи гн҃и ѹ҆читъ , не послꙋшати и҆мъ ни е҆ді́номꙋ ни́же смꙋща́тисѧ , ни́же дх҃оⷨ , ни́же аки самомꙋ списа́вшꙋ , ни́же ѡⷮню́дъ мнѣти наста́в шее прише́ствїе е҆го · Не пре́же бо бы́ти е҆мꙋ а҆ще не ѡⷮстꙋпле́нїе прежде прїидетъ и҆ потоⷨ а҆нти́христъ сы́нъ поги́белныи , е҆гоже прише́ствїю въ ꙁна́менїихъ и҆ чюдесѣ́хъ лживыⷯ , по дѣ́иствꙋ сатанинꙋ̀ бы́ти скаꙁꙋе̑тъ · Таже ꙁавѣща́въ и҆мъ стоѧ́ти доблественѣ и҆ держа́ти преда́нїѧ , и҆м же наѹ҆че́ни быша ѡⷮ него , повелѣва́етъ ни е҆ді́но съѻ҆бще́нїе и҆мѣти съ ходѧ́щими беꙁчинно . н҄о и҆ ѡⷮгна́ти и҆хъ , быти б҄о рече лꙋкавым̾ и҆ льсти́вымъ · Скаꙁа̀ си́цевыхъ ѡⷮнюⷣже повелѣваеⷮ не послꙋша́ющего слове́съ е҆го . сего и҆ꙁ цр҃кви и҆ꙁгна ти . и҆ про́чее помольсѧ ѻ҆ мирѣ и҆хъ сконча́ваетъ посланїе · Цѣлова́нїе свое̑ю рꙋкою написаⷡ‍҇ , е҆же ꙁна́менїю бы́ти всѧ́комꙋ посла́нїю скаꙁꙋе̑тъ ·

КЪ СOЛУНЕНОМЪ ПОСЛАНЇЕ СТГО АПЛА па́вла па́вла . в҃ е ·
Глⷡ‍҇а , а҃ , ꙁаⷱ‍҇ , со҃д ·  Па́велъ  , и҆ сїлꙋа́нъ , и҆ тимоѳе́и , цр҃кви солꙋ́ньстѣи , ѻ҆́ бѕ҃ѣ ѡⷮц҃ы нашемъ и҆ г҃ѣ і҆с҃ х҃ѣ . блгⷣть вамъ и҆ ми́ръ , ѡⷮ́ бг҃а ѡⷮц҃а нашего , и҆ г҃а і҆с҃ х҃а · Бл҃годари́ти до́лжни е҆смы̀ б҃а всегда̀ ѻ҆ васъ братїе , ꙗ҆́коже досто́ино е҆сть , ꙗ҆́ко превъꙁраста́етъ вѣ́ра ва ша . и҆ мно́житсѧ любо́вь е҆ді́наго кого́ждо всⷯѣ васъ дрꙋгъ къ дрꙋгꙋ , ꙗ҆́ко самѣмъ намъ хва лѧтисѧ ѻ҆ ваⷵ въ цр҃квахъ бж҃їахъ , ѻ҆ тер пѣ́нїи ва́шемъ , и҆ вѣре , въ всѣхъ гоне́нїи̑хъ вашихъ , и҆ ско́рбехъ , и҆хже прїе́млете , покаꙁа́нїе праведномꙋ сꙋдꙋ бж҃їю , въ е҆же сподо́битисѧ вамъ црⷵтвїю бж҃їю , е҆гоже ради и҆ стра́жете . а҆ще ѹ҆бо пра́ведно ѡⷮ́ бг҃а въꙁⷣати ско́рбь , ѻ҆скорблѧ́ющимъ васъ , и҆ ва́мъ ѻ҆скорблѧ́е мым̾ . ѡⷮра́дꙋ с на́ми , въ ѡⷮкрове́ нїи г҃а на шего і҆с҃ х҃а съ нб҃се съ а҆гг҃лы си́лы своеѧ , въ ѻгнѝ пла́меннѣ , даю́щемꙋ ѡⷮмще́нїе невѣ́ дꙋ щимъ б҃а , и҆ не послꙋш́ающим̾ бл҃говѣствова́ нїа г҃а нашего і҆с҃ х҃а , и҆же мꙋкꙋ прїимꙋтъ , поги́белнꙋ вѣчнꙋю , ѡⷮ лица̀ гн҃ѧ , и҆ ѡⷮ сла́вы крѣ́пости е҆го , е҆гда̀ прїи́детъ просла́витисѧ въ ст҃ыхъ свои̑хъ , и҆ ди́венъ бы́ти въ всѣхъ вѣ́ ровавшихъ · ꙁаⷱ‍҇ , со҃д · Ꙗ҆́ко ѹ҆вѣ́рисѧ свѣдѣтельство наше въ дн҃ь ѻ҆́нъ въ васъ · Въ не́мже и҆ мо́лимсѧ всегда ѻ҆ васъ , ꙗ҆ко да в҄ы сподобитъ ꙁва́нїю б҃ъ нашъ , і҆ и҆спо́лнитъ всѧкаго бл҃говоле́нїа и҆ бл҃гости , и҆ дѣло вѣры въ си́лꙋ . ꙗ҆́ко да просла́витсѧ и҆́ мѧ г҃а нашего і҆с҃ х҃а въ васъ , и҆ в҄ы ѻ҆ немъ , по блгⷣти б҃а нашего и҆ г҃а і҆с҃ х҃а ·
Глⷡ‍҇а , в҃ , ꙁаⷱ‍҇ , со҃е · Мо́лим же в҄ы братїе , ѻ҆ прише́ствїи г҃а нашего і҆с҃ х҃а , и҆ нашемъ сни́тїи ѻ҆ немъ , ꙗ҆́ко не ско́ро подвиꙁа́тисѧ вамъ ѡⷮ ѹ҆ма̀ , ни ѹ҆жаса́тисѧ , ниже дх҃омъ , ниже сло́вомъ ни посла́нїемъ ꙗ҆́ко ѡⷮ на́съ по́с ланѣм̾ , ꙗ҆ко ѹ҆бо настои̑тъ дн҃ь хв҃ъ · да никто́же васъ прельсти́тъ ни по е҆ді́номꙋ же ѻ҆́бра́ꙁꙋ . ꙗ҆́ко а҆ще не прїидеⷮ ѡⷮстꙋпле́нїе преже , и҆ ѡⷮкры́етсѧ чл҃къ беꙁ̾ꙁако́нїю , сы́нъ поги́бели , проти́вникъ , и҆ превъꙁносѧ́исѧ па́че всѧкаго гл҃е маго б҃а , и҆лѝ чти́лища ꙗ҆́коже е҆мꙋ сѣ́сти въ цр҃кви бж҃їи а҆́ки б҃ꙋ , покаꙁꙋ́а себѐ ꙗ҆ко бо́гъ е҆сть . не по́мните ли ꙗ҆́ко е҆щѐ живы́и ѹ҆ васъ сїѧ гл҃ахъ вамъ; и҆ нн҃ѣ ѻ҆ держа́щее вѣ́сте , ꙗ҆́ ви́тисѧ е҆мꙋ въ свое е҆мꙋ вре́мѧ та́ина б҄о ѹ҆же дѣе́тсѧ беⷥꙁако́нїю . то́чїю держа́ѧи нн҃ѣ , до́ н деже ѡⷮ среды̀ бꙋдетъ , и҆ тогда̀ ꙗ҆́ви́тсѧ беⷥꙁако́н ныи , е҆гоже г҃ь і҆с҃ ѹ҆бїетъ дх҃омъ ѹ҆стъ свои̑хъ , и҆ ѹ҆праꙁ̾дни́тъ ꙗ҆вле́нїемъ прише́ ствїа своего , е҆го же е҆сть прише́ствїе по дѣ́иствꙋ сатанинꙋ , въ всѧкои си́лѣ и҆ ꙁна́менїихъ и҆ чꙋдесѣхъ ло́жныхъ , и҆ всѧкои льстѝ и҆ непра́вдѣ , въ поги ба́ющихъ , ꙁане любвѐ и́стинныа не прїѧ́ша въ е҆же сп҃стисѧ и҆мъ . и҆ сего ради по́ слеⷮ и҆мъ б҃ъ дѣ́иство льстѝ , въ е҆же вѣровати и҆мъ лжѝ , да сꙋдъ прїимꙋт̾ вс҄и невѣ́ровавшеи и҆с тинѣ , н҄о бл҃говоли́ша ѻ҆ непра́вдѣ · ꙁаⷱ‍҇ , со҃ѕ · Мы́ же до́лжни е҆смы̀ бл҃годари́ти б҃а всегда̀ ѻ҆ васъ братїе въꙁлю́бненнаѧ ѡⷮ г҃а , ꙗ҆́ко и҆ꙁбралъ е҆сть васъ б҃ъ нача́токъ въ сп҃се́нїе , въ ст҃ыни дх҃а и҆ вѣры і҆ и́стиннѣ , в не́же приꙁва̀ васъ бл҃говѣствова́нїемъ нашимъ , въ снабдѣнїе сла́вы г҃а на́шего і҆с҃ х҃а · Тѣмже ѹ҆бо братїе , сто́ите и҆ дръжите преда́нїе и҆мже наѹ҆чи́стесѧ , и҆л҄и сло вомъ , и҆л҄и посла́нїеⷨ нашиⷨ · Сам же г҃ь нашъ і҆с҃ х҃с , и҆ б҃ъ и҆ ѡⷮц҃ъ нашъ , въꙁлюби́выи насъ , и҆ да́выи ѹ҆тѣшенїе вѣ́чно , и҆ ѹ҆пова́нїе бл҃го въ блгⷣти , да ѹ҆тѣшиⷮ срⷣца ваша . и҆ да ѹ҆твер ди́тъ васъ въ всѧ́ком̾ словѣ и҆ дѣлѣ бла́ꙁѣ ·
Глⷡ‍҇а , г҃ . Проче́е же моли́тесѧ ѻ҆ наⷵ братїе , да слово гн҃е течетъ , и҆ сла́витсѧ , ꙗ҆́коже и҆ въ ваⷵ , да и҆ꙁба́вимсѧ ѡⷮ ꙁлы́хъ и҆ лꙋкавыхъ человѣкъ · Не всѣмъ б҄о еⷵ вѣра , вѣреⷩ‍҇ е҆сть г҃ь , и҆же ѹ҆твердиⷮ в҄ы , и҆ съ храниⷮ ѡⷮ лꙋкаваго · Ѹ҆пова́ем же на́ г҃ а ѻ҆ васъ , ꙗ҆́ко ꙗ҆́же повелѣва́емъ вамъ и҆ твори́те и҆ сътворите · Г҃ь же да и҆спра́витъ срⷣца ваша въ любовъ бж҃їю и҆ въ терпѣнїе хв҃о · ꙁаⷱ‍҇ , со҃ꙁ · Повелѣва́ем же вамъ братїе ѻ҆ и́мени г҃а нашего і҆с҃ х҃а , ѡⷮлꙋчи́тисѧ вамъ ѡⷮ всѧ́каго брата , бесчи́нно ходѧща , а҆ не по преда́нїю , е҆же прїѧ́ша ѡⷮ наⷵ . сами б҄о вѣсте како лѣп́ о е҆сть ва́мъ подобитисѧ наⷨ , ꙗ҆ко не бесчи́ новахоⷨ ѹ҆ васъ , ни тꙋ́не хлѣба ꙗ҆дохомъ ѹ҆ кого , н҄о въ трꙋдѣ и҆ по́двиꙁѣ , въ нощъ и҆ дн҃ь дѣла́юще , да не ѻ҆тѧгчиⷨ нико́егоже ѡⷮ ваⷵ . не ꙗ҆́ко не и́мамы вла́сти , н҄о ꙗ҆ко да себе ѻ҆браⷥ да́мы ваⷨ , въ е҆же ѹ҆подобитисѧ намъ . и҆бо е҆гда̀ бѣхомъ ѹ҆ васъ , сїе ꙁавѣщава́хомъ ꙁапрѣща́юще , ꙗ҆́ко а҆ще не хо́щетъ кт҄о дѣ́лати , да не ꙗ҆стъ . слы́шиⷨ б҄о нѣ́кїѧ бесчи́нно ходѧ́ща ѹ҆ ваⷵ . ничтоⷤ‍ⷷ дѣла́ющиⷯ , н҄ о лꙋкавно ѻбходѧщаа · таковыⷨ ꙁапрѣщаеⷨ и҆ молиⷨ ѻ҆́ г҃ѣ нашеⷨ і҆с҃ х҃ѣ , да съ беꙁмоⷧ‍҇вїеⷨ дѣла́юще сво́и хлѣбъ ꙗ҆́дѧⷮ · Вы́ же братїе , не стꙋ жа́ите с҄и до́брое творѧ́ще · А҆́ще ли же кт҄о не послꙋшаеⷮ словесѐ нашего , посла́нїемъ е҆го скаꙁꙋите , и҆ не премѣша́итесѧ с ним̾ , да посрами́тсѧ , и҆ не а́ки врага̀ и҆мѣите е҆го , н҄о накаꙁꙋи́те ꙗ҆́коⷤ‍ⷷ брата · Сам же г҃ь ми́ра , да дастъ вамъ миⷬ‍҇ всегда̀ , въ всѧ́комъ ѻ҆́браꙁѣ . г҃ь съ всѣми вами · Цѣлова́нїе моею рꙋкою па́в лею е҆же е҆сть ꙁна́менїе , въ всѧ́комъ посла́нїи си́ це пишꙋ · Блгⷣть г҃а нашего і҆с҃ х҃а съ всѣми вами , а҆ми́нь ·
Конецъ , посла́нїю втором̀ꙋ , и҆же к фесалоникомъ . И҆́мать в себѣ гла́въ , г҃ . а҆ ꙁаⷱ‍҇ цр҃ковъныⷯ , е҃ ·
