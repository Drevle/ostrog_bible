Скаꙁа́нїе е҆же к солꙋнѧномъ , пе́рвомꙋ посла́нїю , ст҃а́го а҆пⷵла па́вла ·  Сїе посыла́етъ ѡⷮ а҆ѳи́нъ ви́дѣвъ и҆хъ пре́жде и҆ пожи́въ ѹ҆ ни́хъ . вина́ же пос ла́нїю сїѧ . а҆пⷵлъ мно́ги ско́рби претер пѣ́въ въ вѣрїи . и҆ въ фїлїппѣхъ македо́нїи , и҆ въ кори́нѳѣ , вѣ́дыи же е҆ли́ка пострада̀ и҆ в солꙋни , и҆ боѧ́сѧ да не ка́ко слы́ шавше солꙋ́нѧне , е҆ли́ка пострада̀ , въ преⷣреченныⷯ градѣхъ , и҆скꙋше́ни бꙋ́дꙋтъ ѡⷮ и҆ скꙋша́ющаго сатаны̀ и҆ съблаꙁнѧтсѧ . е҆ще и҆ ѹ҆вѣ́дѣвъ ꙗ҆́ко и҆ ѻ҆ ѹ҆мира́ющиⷯ беꙁмѣ́рно скорбѧ́тъ , посыла́етъ тимоѳе́ѧ къ ниⷨ съ посла́нїемъ сиⷨ · Пе́рвѣе ѹ҆бо ѹ҆твержа́етъ и҆хъ въ вѣрѣ , ꙗ҆́ко не поколѣба́ тисѧ иⷨ скорбе́и дѣлѧ̀ , и҆ ничтоже стра́нно пос трада́вшимъ мнѣти и҆мъ ѡⷮ и҆ѹ҆де́и , и҆же и҆ г҃а ѹ҆биша . хрⷵтїѧ̑ноⷨ бо сво́иствено е҆сть е҆же ско́рби терпѣти въ житїи семъ гл҃етъ . мно́го же ꙁавѣщавъ иⷨ си́це , ꙗ҆́ коже прїѧ́ша ѡⷮ него , та́ко жи́тельствовати · Пи́шетъ про́чее ѻ҆ ѹ҆мира́ющихъ , ѹ҆тѣша́ѧ иⷯ , и҆ ѹ҆ча̀ , не велми скор бѣти , нѣ́сть б҄о сме́рть поги́бель , н҄ о пꙋть къ въскрⷵнїю · Та́же и҆ ѻ҆ лѣтехъ иⷯ ѹ҆чиⷮ , да беꙁвѣстенъ дн҃ь вѣ́дѧще , вы́нꙋ гото́ви быва́ютъ , и да ни е҆ді́номꙋ внима́ютъ вѣща́ющемꙋ ѻ҆ немъ . бы́ ти бо ре́че прише́ствїю та́ко . ꙗ҆́ко ѻ҆с та́вшимъ и҆ ѻ҆брѣта́емымъ в̾ дн҃ь ѻ҆́нъ , живы́мъ не предвари́ти въста́ющаѧ ѡⷮ мерт выхъ . въкꙋ́пѣ бо бы́ти всѣхъ премѣне́нїю ѹ҆ чи́тъ . къ си́мъ же ꙁавѣщава́ѧ и҆мъ лꙋчшимъ быва́ти въ ѻ҆бы́чаехъ , повелѣва́ет̾ и҆мъ всегда̀ ра́доватисѧ ѻ҆ ѹ҆пова́нїи , и҆ моли́тисѧ и҆ бл҃го дарити и҆мъ всегда̀ гв҃и . и҆ ꙁаклина́етъ и҆ хъ прочита́ти посла́нїе с҄е предо всѣми бра́тїи , и҆ си́це скончава́етъ е ·

КЪ СOЛУНЕНОМЪ ПОСЛАНЇЕ СТГО АПЛА па́вла па́вла . а҃е ·
Глⷡ‍҇а , а҃ , ꙁаⷱ‍҇ , сѯ҃в  ·  Па́велъ  , и҆ силꙋанъ и҆ тимоѳе́и , цр҃кви солꙋ́нстѣи , ѻ҆ бѕ҃ѣ ѡⷮц҃ы на́шемъ и҆ г҃ѣ і҆с҃ х҃ѣ . блгⷣть вамъ и҆ ми́ръ ѡⷮ бг҃а ѡⷮц҃а нашего , и҆ г҃а і҆с҃ х҃а . бл҃годаримъ б҃а все гда̀ ѻ҆ всѣхъ васъ , помина́нїе ва́ше творѧ́ ще въ мл҃твахъ свои̑хъ . непреста́нно помина́юще ваше дѣло и҆ вѣрꙋ , и҆ трꙋд̾ любве́ же и҆ терпѣнїю , и҆ ѹ҆пова́нїе на г҃а нашего і҆с҃ х҃а , преⷣ бм҃ъ и҆ ѡⷮц҃емъ на́шимъ . вѣ́дѧще братїе въꙁлю́бленаѧ , ѡⷮ б́г҃а и҆ꙁбра́нїе ва́ше , ꙗ҆́ко бл҃го вѣствова́нїе на́ше не бы́сть къ вамъ въ сло́ вѣ то́чїю , н҄о и҆ си́лою , и҆ дх҃омъ ст҃ыⷨ , и҆ въ и҆ꙁвѣще́нїи мноѕѣ , ꙗ҆коже и҆ вѣ́сте , каковѝ бы хом̾ въ ваⷵ , ради васъ · ꙁаⷱ‍҇ , сѯ҃г · И҆́ в҄ы подо́бницы намъ бы́сте , гн҃е прїи̑м ше сло́во въ ско́рби мно́ѕѣ , и҆ съ ра́достїю дх҃а ст҃ого . ꙗ҆́ко бы́ти ваⷨ ѻ҆́браꙁъ всѣмъ вѣ́ рꙋющимъ , въ македо́нїи , и҆ а҆ха́їи . ѡⷮ васъ б҄о промча́сѧ слово гн҃е не то́кмо въ македо́нїи и҆ а҆ха́їи , н҄о и҆ въ всѧ́комъ мѣсте вѣ́ра ва ша , ꙗ҆́же къ б҃ꙋ и҆ꙁы́де , ꙗ҆́ко не требова́ти намъ гл҃ати чт҄о , тїи б҄о ѻ҆ насъ въꙁвѣща́ ютъ како́въ въхо́дъ и҆мѣ́ хомъ къ ва́мъ , и҆ како ѻ҆брати́стесѧ къ б҃ꙋ ѡⷮ и́долъ , рабо́тати б҃ꙋ жи́вꙋ и҆ и́стиннꙋ , и҆ жда́ти сн҃а е҆го съ нб҃съ , е҆гоже въскр҃сѝ и҆ꙁ мр҃твыⷯ , і҆с҃а и҆ꙁбавлѧ́ю щаго насъ ѡⷮ́ гнѣва грѧдꙋщаго ·
Глⷡ‍҇а , в҃ , ꙁаⷱ‍҇ , сѯ҃д · Са́ми б҄о вѣ́сте братїе , въхо́дъ нашъ и҆же къ вамъ , ꙗ҆́ко не въ тще быⷵ , н҄о прежде пострада́вше и҆ досажде́нїе быв ше , ꙗ҆коже вѣ́сте , въ фили́ппѣхъ , дерꙁ нꙋхомъ ѻ҆́ бѕ҃ѣ на́шемъ , гл҃ати къ ва́мъ бл҃го вѣствованїе бж҃їе , съ мно́гимъ по́двигомъ , ѹ҆тѣше́нїе б҄о наше , не ѡⷮ прелести , ни ѡⷮ не чистоты̀ , ни ле́стїю н҄о ꙗ҆́коже и҆скꙋси́хомсѧ ѡⷮ́ бг҃а вѣ́рни быти прїѧ́ ти бл҃говѣствова́нїе , тако гл҃емъ , не а҆́ки чл҃комъ ѹ҆гажа́юще , н҄о б҃ꙋ и҆скꙋси́вшемꙋ срⷣца наша никогдаже б҄о въ слове сѝ ласка́нїа быхомъ къ вамъ ꙗ҆коже вѣ́сте , ниже вино́ю лихои̑ма́нїѧ , б҃ъ свѣдѣтель , ни и́ щꙋще ѡⷮ чл҃къ сла́вы , ни ѡⷮ васъ , ни ѡⷮ и҆ нѣхъ , могꙋще въ тѧгот̀ѣ быти , ꙗ҆коже хв҃и а҆пл ⷵ и . н҄о быхом̾ ти́си посредѣ васъ , ꙗ҆́коже дои҆́лица грѣетъ своѧ ча́да , та́кожде жела́юще васъ , бл҃говоли́хомъ пода́ти ваⷨ не то́чїю бл҃го вѣствова́нїе бж҃їе , н҄о и҆ дш҃а своѧ , ꙁане же въꙁлю́блени бы́сте намъ · ꙁаⷱ‍҇ , сѯ҃е · По́мните б҄о братїе трꙋдъ нашъ , и҆ по́двигъ . но́щъ б҄о и҆ дн҃ь дѣла́юще , ꙗ҆ко не ѻ҆тѧготи ти ние̑ді́ного ѡⷮ ваⷵ . проповѣ́дахоⷨ вамъ бл҃говѣ ствова́нїе бж҃їе . в҄ы свѣдѣтеле , и҆ б҃ъ , ꙗ҆́ко прпⷣбно и҆ пра́ведно и҆ непоро́чно ва́мъ вѣ́рꙋю щимъ бы́хомъ , ꙗ҆́коже вѣсте ꙁане е҆ді́наго кого́ждо васъ , ꙗ҆́коже ѡⷮц҃ъ ча́да своа , молѧ́ще и҆ ѹ҆тѣша́юще васъ , и҆ свѣдѣтельствꙋ́юще ваⷨ ходи́ти досто́ино б҃ꙋ , приꙁвавшемꙋ в҄ы въ свое црⷵтво и҆ сла́вꙋ . сего раⷣ‍ꙵ и҆ м҄ы бл҃годаримъ б҃а непреста́нно , ꙗ҆́ко прїемше сло́во слы́шанїа бж҃їѧ ѡⷮ насъ , прїѧ́сте не а҆́ки сло́во члчⷵко , н҄о ꙗ҆́коже е҆сть въи̑стинꙋ сло́во бж҃їе , е҆же дѣи ствꙋетсѧ въ ваⷵ вѣ́рꙋющиⷯ · ꙁаⷱ‍҇ , сѯ҃ѕ · Вы́ б҄о подо́бни бысте бра́тїе цр҃квам̾ бж҃їа̑мъ , сꙋщимъ въ і҆ѹ҆де́и ѻ҆ х҃ѣ і҆с҃ѣ . г҃ѣ нашемъ · Ꙁа нѐ та́ѧжде и҆ в҄ы пострада́сте ѡⷮ свои̑хъ съ племе́нникъ , ꙗ҆́коже и҆ тїи ѡⷮ і҆ѹ҆де́и , ѹ҆би́вшихъ г҃а і҆с҃а , и҆ е҆го прⷪ‍҇рки , и҆ насъ и҆ ꙁгна́в шихъ , и҆ б҃ꙋ не ѹ҆годи́вшиⷯ . и҆ всѣмъ чл҃комъ про тивѧ́щиⷯсѧ , и҆ въꙁбранѧ́ющихъ намъ гл҃ати ꙗ҆ꙁы́комъ , да сп҃сꙋтсѧ , въ е҆же и҆спо́лнити и҆мъ грѣхи своѧ всегда̀ . постиⷤ‍ⷷ же на ни́хъ гнѣвъ до конца̀ · Мы́ же братїе ѻ҆сирѣ́вше ѡⷮ васъ къ вре́мени и҆ час̀ꙋ , лице́мъ , а҆ не срⷣцемъ , ли́ш̾ше потща́ хомсѧ лица̀ ва́шего ви́дѣти мно́гимъ жела́нї емъ . ꙁанѐ въсхотѣхомъ прїитѝ къ вамъ , а҆ꙁ же па́велъ е҆ді́ною и҆ дв҄ажды , и҆ въꙁбранѝ намъ сатана̀ . кто́ бо намъ ѹ҆пова́нїе и҆л҄и ра́дость , и҆л ̑и вѣне́цъ похвале́нїю; а҆ще не в҄ы̀ , преⷣ гм҃ъ на́шимъ і҆с҃ хм҃ъ , въ прише́ствїи е҆го ·
Глⷡ‍҇а , г҃ , ꙁаⷱ‍҇ , сѯ҃ꙁ · Вы́ бо е҆сте сла́ва наша и҆ ра́дость . тѣм же ѹ҆же не тръпѧ́ще , бл҃говоли́хомъ ѻ҆ста́тисѧ въ а҆ѳи́нѣхъ е҆ді́ни , и҆ посла́ хомъ тимоѳе́а бра́та на́шего , и҆ слꙋжи́ телѧ бж҃їа , и҆ споспѣшника на́шего , въ бл҃аговѣстїи хв҃ѣ , ѹ҆тверди́ти ваⷵ и҆ ѹ҆тѣшити ѻ҆ вѣре ва́шеи , ꙗ҆ко ни е҆ді́наго смꙋще́нїѧ и҆мѣти въ скорбѣхъ сиⷯ . са́ми б҄ о вѣ́сте , ꙗ҆́ ко на сѐ и҆́стое лежиⷨ и҆б҄о е҆гда ѹ҆ васъ бѣхомъ , преже реко хомъ вамъ , ꙗ҆́ко и҆́мамы скорбѣти , е҆же и҆ бысть , и҆ ви́дѣсте . сего̀ ради и҆ а́ꙁъ ктом̀ꙋ не терпѧ̀ , послаⷯ раꙁꙋмѣти вѣ́рꙋ ва́шꙋ , да не како и҆скꙋси́лъ вы̀ бꙋдет̾ и҆скꙋша́аи , и҆ вътще бꙋдетъ трꙋдъ нашъ . нн҃ѣ же прише́дшꙋ тимоѳе́ю къ намъ ѡⷮ ваⷵ , и҆ бл҃говѣсти́вшꙋ намъ вѣрꙋ вашꙋ и҆ любо́вь , и҆ ꙗ҆́ко и҆́мате памѧть ѻ҆ наⷵ бл҃гꙋ , всегда̀ , жела́юще насъ ви́дѣти , ꙗ҆коже и҆ м҄ы васъ . сего̀ ради ѹ҆тѣшихомсѧ братїе ѻ҆ васъ , въ всеи бѣд̀ѣ и҆ ско́рби на́шеи , вашеѧ ра́ди вѣры̀ . ꙗ҆́ко м҄ы нн҃ѣ жи́ви е҆смы , а҆ще в҄ы стои̑те ѻ҆́ г҃ѣ · ꙁаⷱ‍҇ , сѯ҃и · Ко́е б҄о бл҃годаре́нїе б҃ꙋ можемъ въꙁда́ти ѻ҆ васъ , наⷣ всею радостїю е҆юже радꙋемсѧ , васъ ради преⷣ бм҃ъ нашиⷨ , нощь и҆ дн҃ь преи̑ꙁлиха молѧщесѧ ви́дѣти лицѐ ваше , и҆ съверши́ти лише́нїе вѣры ва́ шеѧ · Сам же б҃ъ и҆ ѡⷮц҃ъ нашъ , и҆ г҃ь нашъ і҆с҃ х҃с да и҆спра́витъ пꙋть нашъ къ ва́мъ . ва́съ же г҃ь да ѹ҆мно́житъ , и҆ да и҆ꙁбы́точьствитъ любо́вїю дрꙋга къ дрꙋгꙋ , и҆ къ всѣм , ꙗ҆́коже и҆ м҄ы ѻ҆ васъ , ѹ҆тверди́те ваша срⷣца непоро́чна въ ст҃ыни , преⷣ бм҃ъ и҆ ѡⷮц҃емъ нашим̾ , въ прише́ствїе г҃а нашего і҆с҃ х҃а , съ всѣми ст҃ыми е҆го а҆ ми́нь ·
Глⷡ‍҇а , д҃ . ꙁаⷱ‍҇ , сѯ҃ѳ · Тѣмже ѹ҆ бо бра́тїе праша́ем̾ вы̀ и҆ мо́ лимъ ѻ҆ х҃ѣ і҆с҃ѣ , да ꙗ҆́коже прїѧ́сте ѡⷮ насъ , ка́ко подоба́етъ ваⷨ ходи́ти , и҆ ѹ҆ гожа́ти бг҃ови , таќожде и҆ ходи́те , да и҆ꙁбыточьствꙋете па́че · Вѣ́сте б҄о какова̀ повелѣ́ нїѧ да́хомъ вам̾ , ѻ҆́ г҃ѣ і҆с҃ѣ . сїѧ б҄о е҆сть во́лѧ бж҃їѧ , свѧтьба̀ ва́ша , храни́те себе самѣхъ ѡⷮ блꙋда̀ , и҆ вѣдѣти комꙋжⷣо ѡⷮ васъ свои сосꙋдъ стѧжава́ти въ ст҃ыни и҆ че́сти , а҆ не въ стра́сти по́хотнѣи , ꙗ҆́коже и҆ ꙗ҆́ꙁы́цы не вѣ́дѧ щїи б҃а · И҆ е҆же не престꙋпа́ти и҆ лихои҆́мъ ствовати въ ве́щи бра́та свое̑го , ꙁанѐ мьсти́ тель е҆сть г҃ь ѻ҆ всⷯѣ си́хъ , ꙗ҆́коже и҆ пре́жⷣе реко́хомъ к ваⷨ , и҆ ꙁасвѣдѣтельствова́хомъ . не при ꙁва б҄о насъ б҃ъ на нечистот̀ꙋ н҄о въ свѧтьбꙋ · Тѣмже ѹ҆бо ѡⷮмѣта́ѧи̑сѧ , не чл҃ка ѡⷮмѣта́етсѧ , н҄о б҃а , да́вшаго дх҃ъ свои ст҃ыи въ васъ · ѻ҆ братолю́бїи же не требꙋете да пи́шет сѧ къ вамъ . са́ ми бо в҄ ы бг҃омъ ѹ҆че́ни е҆ сте , е҆же люби́ти дрꙋгъ дрꙋга , и҆бо твори́те т҄о къ все́и бра́тїи сꙋщеи въ все́и македо́нїи · Молиⷨ же в҄ы бра́тїе , и҆ꙁбыточьствова́ти па́че , и҆ любе́ꙁно прилежа́ти . беꙁмол̾вьствова́ти же , и҆ ѡⷮ свои̑хъ даѧти простра́нно · И҆ дѣѧ́ти своѧ , и҆ дѣла ти свои́ма рꙋка́ма ꙗ҆́коже повелѣхоⷨ вамъ , да хо́дите бл҃гоѻ҆ бра́ꙁно къ внѣшнимъ . и҆ ни е҆ді́наго же требова́ти · ꙁаⷱ‍҇ , с҃о · Не хощꙋ же васъ бра́тїе не вѣ́дѣти ѻ҆ оу́мер шихъ , да не скорби́те , ꙗ҆коже и҆ про́чїи не и҆мꙋщеи ѹ҆пова́нїѧ . а҆ще б҄о вѣ́рꙋемъ ꙗ҆́ко і҆с҃ ѹ҆м ре и҆ въскр҃се · Та́ко и҆ б҃ъ ѹ҆ме́ршаѧ ѻ҆ і҆с҃ѣ приведе́т̾ с ни́мъ . сїе б҄о вамъ гл҃емъ словесем̾ гн҃ имъ , ꙗ҆́ко м҄ы живꙋщїи ѻ҆ста́влени въ прише́ствїе гн҃е , не и҆́мамы преⷣварити ѹ҆ме́ршихъ · Ꙗ҆́ко самъ г҃ь въ повелѣ́ нїи , въ гла́сѣ а҆рхагг҃ловѣ , и въ трꙋбѣ бж҃їи сни́ детъ с нб҃се , и҆ мер̾твїи ѻ҆ х҃ѣ въскрⷵнꙋтъ преже . пото́мже м҄ы живꙋщїи ѻ҆ста́вшеи , кꙋпно с ни́ми въсхище́ни бꙋ́деⷨ на ѻ҆́блацѣх̾ , въ срѣтенїе гн҃е на въꙁдꙋсѣ . и та́ко всегда̀ съ гм҃ъ бꙋдемъ · ꙁаⷱ‍҇ , со҃а · Тѣмже ѹ҆тѣша́ите дрꙋгъ дрꙋга въ словесѣхъ си́хъ ·
Глⷡ‍҇а , е҃ . А ѻ҆ лѣтеⷯ и҆ ѻ҆ времене́хъ бра́тїе , не тре́бѣ е҆сть вамъ писа́ти . са́ми б҄о в҄ы и҆ꙁвѣс тно вѣ́сте , ꙗ҆́ко дн҃ь гн҃ь ꙗ҆́коже та́ть въ нощѝ та́ко прїидетъ · Є҆гда̀ б҄о ре кꙋтъ ми́ръ и҆ ѹ҆тверже́нїе , тогда̀ внеꙁа́пꙋ нападетъ на ни́хъ всегꙋби́тельство . ꙗ҆́коже и҆ бо́лѣꙁнь имꙋщеи въ чре́вѣ , и҆ не и҆́мꙋть и҆ꙁбѣ жа́ти · Вы̑ же бра́тїе , нѣ́сте въ тмѣ̀ , да дн҃ь васъ ꙗ҆коже та́ть пости́гнетъ · Вс҄и бо в҄ы сн҃ове свѣтꙋ е҆сте и҆ сн҃ове дн҃е , нѣсмы но́щи ни́же тмы̀ · Тѣмже оу҆́бо да не спи́мъ ꙗ҆́коже и҆ про́ чїи , н҄о да бо́дръствꙋи̑мъ и҆ треꙁви́мсѧ · Спѧ́ щїи б҄о , въ нощѝ спѧ́тъ , и҆ ѹ҆пива́ющїисѧ , въ нощѝ ѹ҆пива́ютсѧ · Мы же сн҃ове сꙋще дн҃ю , да треꙁви́м̾сѧ , ѻ҆бо́лкшесѧ въ бронѧ вѣ́ры и҆ любвѐ , и҆ шле́мъ ѹ҆пова́нїю сп҃се́нїѧ · ꙁаⷱ‍҇ , со҃в · Ꙗ҆́ко не положѝ насъ б҃ъ въ гнѣв̾ , н҄о въ снаб дѣ́нїе сп҃се́нїю гм҃ъ на́шим̾ і҆с҃ хм҃ъ , ѹ҆ме́ршимъ ꙁа насъ , да а҆ще бди́мъ , а҆ще л҄и спи́мъ , кꙋ́пно с ни́мъ и҆ ѻ҆живе́мъ · Сего ради ѹ҆тѣша́ите дрꙋ́гъ дрꙋ́га , и҆ съꙁидаите ко́ждо бли́жнѧго ꙗ҆́коже и҆ творитѐ · Моли́мъ же в҄ы бра́тїе , ꙁна́ ите трꙋжа́ющихсѧ ѹ҆ васъ , и҆ настоѧ́телеⷯ вашихъ ѻ҆́ г҃ѣ , и҆ накаꙁꙋющаѧ в҄ы , и҆ мни́те и҆хъ по преи̑ꙁли́ха въ любвѝ , ꙁа дѣ́ло иⷯ , ми́рствꙋите въ себѣ · ꙁаⷱ‍҇ , со҃г · Мо́лим же в҄ы бра́тїе , враꙁꙋмлѧ́ите бесчи́нныѧ , ѹ҆тѣша́ите ма́лодꙋшныѧ , ꙁастꙋпа́ите немощныа , долготерпи́те къ всⷨѣ . блюди́те , да никтоже ѕл҄а ꙁа ѕл҄о комꙋ въꙁдаⷵ н҄о всегда̀ до́браѧ мыслите дрꙋгъ къ дрꙋгꙋ , и҆ къ всѣмъ . всегда̀ ра́дꙋи̑тесѧ , непреста́нно моли́тесѧ ѻ҆ все́мъ бл҃годари́те . сїа б҄о е҆сть во́лѧ бж҃їѧ ѻ҆ х҃ѣ і҆с҃ѣ въ васъ · дх҃а не ѹ҆гаша́ите . пррⷪ‍҇чествїѧ не ѹ҆ничижа́ите всѧ же и҆скꙋша́юще , до́брое держи́ те . ѡⷮ всѧ́кїѧ ве́щи ѕлыѧ ѡⷮгрѣба́итесѧ · Са́мъ же б҃ъ ми́ра да ѻ҆ст҃иⷮ в҄ы съверше́ныхъ ѻ҆ все́мъ . и҆ вс҄есъверше́нъ вашъ дх҃ъ , и҆ дш҃а , и҆ тѣ́ло непоро́чно въ прише́ствїе г҃а на́шего і҆с҃ х҃а да съхрани́тсѧ · Вѣ́ренъ приꙁва́выи васъ , и҆же и҆ сътвори́тъ · Бра́тїе , моли́тесѧ и҆ ѻ҆ насъ . цѣлꙋ́ите бра́тїю вс҄ю лобꙁа́нїемъ ст҃ымъ . Ꙁаклина́ю в҄ы гд҃емъ прочести посла́нїе сїе прⷣе всею бра́тїею · Бл҃года́ть г҃а на́шего і҆с҃ х҃а съ ва́ми . а҆ми́нь ·
Коне́цъ пе́рвомꙋ посла́нїю , и҆же къ ѳесалоникомъ · И҆́мать в себѣГлⷡ‍҇а е҃, а҆ ꙁача́лъ цр҃ковныⷯ , в҃і ·
