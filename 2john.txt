Скаꙁа́нїе събо́рномꙋ посланїю і҆ѻ҆а́н̾новꙋ второмꙋ ·  Cе ꙗ҆́ко ста́рецъ пи́шеⷮ , госпо́ды́ни и҆ чѧ́ домъ е҆ѧ̀ . непщеванїе же посла́нїю с҄е е҆сть . видѧ̀ ча́да е҆ѧ̀ добрѣ живꙋща въ вѣре · И҆ мно́ги лестьца ѻ҆бходѧ́щихъ , и҆ гл҃ющихъ не быти прише́ствїю хв҃ꙋ въ плоти · Пи́шетъ пос ла́нїе сі́е . и҆ пр́ьвѣе ѹ҆бо хва́литъ чѧ́да е҆ѧ̀ . та́же ѹ҆ча̀ не но́вꙋ быти е҆же ѻ҆ насъ таи́нствꙋ · Пи́шеⷮ па́ки ѻ҆ любви . и҆ да пребыва́ютъ въ ѹ҆че́нїи преда нѣмъ и҆́мъ ѡⷮ него . и҆ прочее ѹ҆чи́тъ а҆нти́христꙋ быти гл҃ющемꙋ въ плоти не пришеⷣша х҃ꙋ . ꙁавѣщева́ет же ꙗ҆́ко та́ковыхъ ни е҆ді́ного прїи ма́ти въ домъ , ниже гл҃ати таковымъ ра́доватисѧ , и҆ та́ко скончаваеⷮ посла́нїе ·

СОБОРНОЕ ПОСЛАНЇЕ ІѠАННОВО вто́рое
Глⷡ‍҇а , а҃ · ꙁаⷱ‍҇ , ое҃ · Ста́рецъ иⷥбра́ннѣи господы́ни и҆ чѧ́домъ е҆ѧ̀ , и҆́хже а҆ꙁ̾ люблю̀ въи҆́стиннꙋ · И҆ не а҆́ꙁъ точїю , н҄о и҆ вс҄и раꙁꙋмѣ́вшеѝ и҆́стинꙋ , ꙁа и҆́стинꙋ пребываю̑щꙋю в насъ , и҆ с на́ми бꙋд́ет̾ въ́ вѣкы · да бꙋ́детъ с ва́ми блгⷣть млⷵть ми́ръ , ѡⷮ б҃а ѡⷮц҃а , и҆ г҃а і҆с҃ х҃а сн҃а ѡⷮч҃а , въ и҆́стиннѣ , и҆ любвѝ · Вьꙁра́довахъсѧ ѕѣл҄о , ꙗ҆́ко ѻ҆брѣтохъ ѡⷮ ча́дъ твоиⷯ ходѧ́ща въ и҆́стиннѣ , ꙗ҆́коже ꙁа́повѣдь прїѧ́хомъ ѡⷮ ѻ҆ц҃а · И҆ нн҃ѣ молю̀ т҄ѧ госпоже . не ꙗ҆́ко ꙁа́повѣдь пишꙋ тебѣ̀ но́вꙋ , н҄о е҆ѧ́же и҆́мамы и҆с пр́ьва да лю́ бимъ дрꙋгъ дрꙋга . и҆ сїѧ̀ е҆сть любы̀ , да хо димъ по́ ꙁаповѣдемъ е҆го · Сїа е҆сть ꙁа́повѣдь , ꙗ҆́коже слы́шасте и҆с пр́ьва , да в ней хо́дите . ꙁане мно́ѕи лестцы̀ внидоша въ ми́ръ , и҆же не и҆сповѣ́дꙋю̑ще і҆с҃ х҃а пришеⷣ ша въ плоти . се́й е҆сть льстецъ и҆ а҆нтихри́стъ · Блюдѣте себѐ , да не погꙋби́мъ ꙗ҆же дѣлахомъ до́браѧ , н҄о да м̾ꙁдꙋ съвръше́нꙋ въспрїимете · Всѧ́къ прес тꙋпаѧѝ и҆ не пребываѧѝ въ ѹ҆че́нїи х҃вѣ , б҃а не и҆́мать . пребыва́ѧѝ же въ ѹ҆че́нїи хв҃ѣ , се́й и҆ ѡⷮц҃а и҆ сн҃а и҆́мать . А҆ще кт҄о прихо́дитъ къ вамъ , и҆ сего ѹ҆че́нїѧ не прино́ситъ . не прїе̑м лите е҆го въ домъ , и҆ радоватисѧ е҆мꙋ не гл҃и те . гл҃ѧѝ б҄о е҆мꙋ ра́доватисѧ , съѻ҆бщае̑тсѧ дѣ́ломъ е҆го ꙁлымъ · Мно́га и҆мѣхъ писа́ ти вамъ , н҄о не въсхотѣхъ хартїею и҆ черни́ ломъ . н҄о надѣ́юсѧ прїитѝ къ вамъ и҆ ѹ҆сты̀ къ ѹ҆стоⷨ гл҃ати . да радость на́ша бꙋ́детъ и҆спл́ънена . цѣлꙋ́ютъ т҄ѧ ча́да , сетры̀ тво е҆ѧ̀ и҆ꙁбра́нныа , а҆ми́нь  ·
Коне́цъ , събо́рномꙋ посла́ю і҆ѻ҆а́нновомꙋ второ́мꙋ · И҆мать в себѣ Глⷡ‍҇а , а҃ . а҆ ꙁача́ло цр҃ковное , а҃ ·
