Скаꙁа́нїе е҆же къ кори́нѳомъ посла́нїе ст҃го а҆пⷵла па́вла , в҃ е · їе посыла́етъ ѡⷮ македо́нїи . вина же посланїю сїе есть . прїемше коринѳѧне первое посланїе , оумилишасѧ ѻ грѣсѣ прїи́мшаго ма́чехꙋ свою , и ѻ҆скорби́шасѧ ꙗ҆́ко преꙁрѣвше си́цевое прегрѣшенїе · Такожⷣе прел ща́хꙋсѧ ѡⷮ нѣкихъ , творѧщихъ и҆ꙁвѣты на ꙗ҆́ко присѣдѣти писмени ꙁакоⷩ‍҇номꙋ . и҆ неполеꙁ нꙋ мнѣти ꙗ҆́же ѡⷮ х҃а блгⷣть . и҆ паче внима́хꙋ в лице хвалѧ́щимсѧ · Бѣѧхꙋ же и҆ ꙗ҆́же къ ст҃ымъ млⷵтыни добрѣ пекꙋщесѧ . къ си́мъ ѹ҆бо пишетъ . и҆ первѣ́е ѹ҆бо хва́литъ и҆хъ ѡⷮ ри́нꙋвши беꙁакон̾новавшего . таже ѹ҆тѣшивъ иⷯ , и҆ ѹ҆чи́тъ , раска́ѧвшагосѧ ѻ҆́ного прїима́ ти . ѹ҆чи́т же и҆ ѻ҆ ꙁаконѣ , раꙁдѣлѧ́ѧ пи́смѧ , и҆ скаꙁꙋетъ , ꙗ҆ко не подоба́етъ прїима́ти то чїю писмѧ ꙁаконное . н҄о в само́мъ писмени скрытыи и҆спытова́ти ра́ꙁꙋмъ , не точїю б҄о гл҃ы е҆сть ꙁаконъ , н҄о въ гл҃емыхъ и҆ оу́мъ дх҃а е҆сть . таже ѹ҆чи́тъ . ꙗ҆ко х҃ꙋ пришеⷣшꙋ , но́въ ꙁако́нъ бысть , и҆ не подоба́етъ по веⷮхомꙋ жи́ ти , н҄о ꙗ́коже в но́вѣи твари по всемꙋ ѻ҆бнов лѧ́тисѧ . и҆ пра́ꙁнⷣꙋ про́чее быти ѻ҆брѣ́ꙁанїю . хва́лит же и҆хъ и҆ ѻ҆ слꙋженїи къ ст҃ымъ , и҆ повелѣва́етъ иⷨ наипаче ѹ҆мно́жити е҆̀ . ѹ҆карѧ́ ѧи же в лицѐ хвалѧ́щихсѧ , и҆счита́етъ вс҄ѧ е҆лика пострада̀ х҃а ради . и҆ видѣнїѧ же скаꙁꙋетъ ꙗ҆́же вид̀ѣ , и҆ е҆же в раи и҆ до тре́тїаго нбⷵи въсхищенїе . таже ꙁавѣщава́етъ не съ грѣшати , и съгрѣша́ющимъ ка́ѧтисѧ . и҆ си́ це съ бл҃годаре́нїеⷨ скончаваеⷮ посла́нїе ·

К КОРИНѲѠМЪ ПОСЛАНЇЕ СТГО АПЛА па́вла . в҃ е ·
Глⷡ‍҇а , а҃ · ꙁаⷱ‍҇ , рѯ҃ꙁ · Па́велъ посла́нник̾ і҆с҃ хв҃ъ , во́лею бж҃їею , и҆ тимоѳе́и братъ , цр҃кви бж҃їи , сꙋщеи въ кори́нѳѣ , съ ст҃ы́ми всѣми сꙋщими въ все́и ахаїи . блгⷣть ваⷨ и҆ ми́ръ ѡⷮ б҃а ѡⷮц҃а на́шего , и҆ г҃а і҆с҃ х҃а · ꙁаⷱ‍҇ · Блⷵвенъ б҃ъ , и҆ ѡⷮц҃ъ г҃а на́шего і҆с҃ х҃а ѡⷮц ҃ъ ще дротамъ , и҆ б҃ъ всѧ́коѧ ѹ҆тѣхи , ѹ҆ тѣша́ѧи на́съ ѻ҆ всѧ́кои ско́рби нашеи , ꙗ҆́ко въꙁмощѝ намъ ѹ҆тѣшити сꙋщаа въ всѧ́кои ско́рби , ѹ҆тѣше́ нїем̾ , и҆́мже ѹ҆тѣша́емсѧ сами ѡⷮ б҃а . ꙁанѐ ꙗ҆́коже и҆ꙁбыточьствꙋ́ютъ страда́нїа хв҃а в наⷵ , та́ко и҆ хм҃ъ и҆ꙁбыточьствꙋетъ и҆ ѹ҆тѣше́ нїе наше , а҆ще ли же скорби́мъ ѻ҆ вашемъ ѹ҆тѣше́нїи и҆ сп҃се́нїи , дѣ́ иствꙋющиⷨсѧ въ тер пѣнїи того̀ страда́нїи , и҆́миже и҆ мы̀ стра́ жемъ · И҆ ѹ҆пова́нїе на́ше и҆ꙁвѣстно ѻ҆ ва́съ . а҆ще ли ѹ҆тѣша́емсѧ ѻ҆ ва́шеⷨ ѹ҆тѣше́нїи и҆ сп҃се́ нїи . вѣдѧще ꙁанѐ ꙗ҆́коⷤ‍ⷷ ѻ҆бѣщницы е҆стѐ стра́стемъ нашиⷨ , та́коже и҆ ѹ҆тѣше́нїю · ꙁаⷱ‍҇ , рѯ҃и · Не хо́щемъ васъ братїе невѣ́дѣти ѻ ско́рби на́шеи , бы́вшеи намъ въ а҆сїи , ꙗ҆ко по пре мно́гꙋ и҆ паче си́лы ѻ҆тѧготи́хомсѧ , ꙗ҆́ко не на дѣ́атисѧ намъ и҆ жи́ти . н҄о са́ми в себ̀ѣ ѻ҆сꙋ же́нїе смр҃ти и҆мѣхоⷨ , да не надѣ́ющесѧ бꙋдемъ на́ сѧ , н҄о на́ б҃а въставлѧю̑щаго мр҃твыа , и҆же ѡⷮ толь вели́кїа смр҃ти и҆ꙁба́вил ны еⷵ і҆ и҆ꙁбавлѧеⷮ . во́ньже и҆ ѹ҆пова́хом̾ , ꙗ҆ко и҆ е҆щѐ и҆ꙁба́ витъ , поспѣша́ющимъ и҆ ва́мъ по насъ мл҃т вою , да ѡⷮ мно́гъ ли́ць , е҆же в на́съ дарова́нїе , мно́гими бл҃агодари́тсѧ ѻ҆ ва́съ · ꙁаⷱ‍҇ , рѯ҃ѳ · Похвале́нїе бо наше , сїе е҆сть , свѣдѣтельство со́вѣсти на́шеѧ , ꙗ҆ко въ простотѣ̀ и҆ чисто тѣ̀ бж҃їи а҆ не въ мꙋдрости пло́тьстѣи , н҄ о блгⷣтїю бж҃їею жи́хомъ въ ми́рѣ , множа́е же ѹ҆ васъ · Не и҆наѧ б҄о пи́шемъ вам̾ , н҄о ꙗ҆́же чте́те и҆ раꙁꙋмѣва́ете , ѹ҆пова́ю же ꙗ҆́ко и҆ до конца̀ ѹ҆раꙁꙋмѣе̑те ꙗ҆́коже и҆ раꙁꙋмѣсте на́съ ѡⷮ ча́сти , ꙗ҆́ко похвале́нїе ва́мъ е҆смы̀ , ꙗ҆́коже и҆ вы̀ намъ , въ дн҃ь г҃а на́шего і҆с҃ х҃а  . и҆ си́мъ ѹ҆пова́нїемъ хотѣ́хъ къ ваⷨ прїитѝ прежⷣе да вторꙋ́ю блгⷣть и҆́мате , и҆ ва́ми проитѝ въ македо́нїю , и҆ па́ки ѡⷮ македо́нїи прїити к ва́мъ , и҆ ва́ми проводи́тисѧ въ і҆ѹ҆де́ю . сїеⷤ‍ⷷ хо тѧ̀ е҆д̑а что̀ ѹ҆бо лег̾кото́ю дѣаⷯ; и҆лѝ ꙗ҆же съвѣщава́ ю , по́ плоти съвѣщава́ю; да бꙋдет̾ ѹ҆ менѐ , е҆же , е́й , е́й . и҆ е́же , нѝ , нѝ . вѣр́енъ же б҃ъ , ꙗ҆́ко сло́во наше е҆же къ ва́мъ , не бы́сть е́й , и҆ нѝ , и҆бо бж҃їи сн҃ъ і҆с҃ х҃с , и҆же ѹ҆ ваⷵ на́ми проповѣданыи . мно́ю и҆ силꙋа́номъ , и҆ тимоѳе́ ѻ҆мъ , не бы́сть е́й , и҆ нѝ , н҄о в немъ самоⷨ , е҆й бысть . е҆ли́ка б҄о ѻ҆бѣтова́нїѧ бж҃їа , въ томъ е́й , и҆ въ тоⷨ а҆ми́нь , къ б҃ꙋ сла́вѣ на́ми · ꙁаⷱ‍҇ , ро҃ · И҆́ꙁвѣствꙋ́аѝ же насъ с ва́ми въ х҃а , и пома́ ꙁавыи насъ б҃ъ , и҆же и҆ ꙁапечатлѣвыи насъ , и҆ да́выи ѻ҆брꙋче́нїе дх҃а въ срⷣца на́ша . аⷥ же свѣ дѣтелѧ б҃а приꙁыва́ю . на мою̀ дш҃ꙋ , ꙗ҆́ко щадѧ̀ васъ ктомꙋ̀ не прїидо́хъ въ кориⷩ‍҇ѳ̾ не ꙗ҆́ко ѻ҆блада́емъ вѣ́рѣ вашеи , н҄ о ꙗ҆ко споспѣшни цы е҆смы̀ вашеи радости . вѣ́рою бо стоитѐ ·
Глⷡ‍҇а , в҃ · Сꙋдиⷯ же въ се́бѣ сїе , не паки ско́р̾бїю къ вамъ прїитѝ . а҆ще бо а҆ꙁъ ско́рбь творю̀ ваⷨ т҄о кто̀ е҆сть веселѧ́аи мѧ , точїю прїемлѧ̀аи ско́рбь ѡⷮ менѐ; и҆бо писа́хъ вамъ сїе и҆́стое , да не пришеⷣ ско́рбь на ско́рбь прїим̀ꙋ , ѡⷮ нихже подоба́ет̾ ми сѧ ра́довати . надѣѧсѧ на всѧ в҄ы · ꙁаⷱ‍҇ , ро҃а · Ꙗ҆́ко моѧ̀ радость всѣмъ вамъ е҆сть . ѡⷮ пе ча́ли бо мно́гїѧ и҆ тꙋгѝ срⷣца , написа́хъ вамъ , мно́ гими слеꙁа́ми , не ꙗ҆ко да ѻ҆скор̾би́те сѧ , н҄о любо́вь да поꙁна́ете , е҆ѧ́же и҆мамъ и҆ꙁо ѻ҆биⷧ‍҇но къ вамъ · А҆ще ли же кто̀ ѻ҆скор̾би́лъ менѐ , не менѐ ѻ҆скорбѝ , н҄о ѡⷮ ча́ сти да не ѻ҆ тѧгчю̀ всⷯѣ ваⷵ . дово́лно б҄о таково́мꙋ ꙁапрѣ ще́нїе сїе е҆же ѡⷮ мно́гиⷯ , тѣмже сꙋпроти́вное паче вамъ дарова́ти и҆ ѹ҆тѣшити , да не ка́ко мно́гою ско́рбїю поже́ртъ бꙋдетъ таковы́и . тѣмже молю̀ в҄ы , ѹ҆тверди́те к немꙋ любо́вь . на се́ бо и҆ писа́хъ , да раꙁꙋмѣ́ю и҆скꙋс̾ство ва́в҃ ше , а҆ще въ всемъ послꙋшли́ви е҆стѐ . е҆мꙋже а҆ще чт҄о дарꙋете , и҆ а́ꙁъ . и҆бо и҆ а҆ꙁ̾ а҆ще чт҄о пода́хъ , е҆мꙋже пода́хъ , ва́съ ради ѻ҆ лицѣ і҆с҃ хв҃ѣ , да не ѻ҆би́дими бꙋдемъ ѡⷮ сатаны̀ , не нераꙁꙋмѣва́емъ бо ѹ҆мышле́нїа е҆го · Пришеⷣ же въ троа́дꙋ , въ бл҃говѣстїе хв҃о и҆ две́ри ѡⷮ вр́ьꙁенѣ м҄и бы́вши вели́цѣи ѻ҆ г҃ѣ , не и҆мѣхъ поко́ѧ дх҃ꙋ моем̀ꙋ , не ѻ҆брѣтшꙋ ми ти́та брата мое̑го̀ , н҄о ѡⷮре́ксѧ и҆мъ . и҆ꙁыдо́хъ въ македо́нїю · ꙁаⷱ‍҇ , ро҃в · Бг҃ꙋ же бл҃годаре́нїе , и҆же всегда̀ ꙗ҆влѧ́ющꙋ насъ ѻ҆ х҃ѣ і҆с҃ѣ , и҆ воню̀ раꙁꙋма е҆го ꙗ҆влѧ́ющꙋ на́ми въ всѧ́ком̾ мѣ́сте . ꙗ҆ко х҃ꙋ бл҃гоѹ҆ха́нїе е҆смы̀ бв҃и , и҆ въ сп҃са́емыхъ и҆ в погиба́ющиⷯсѧ . ѻ҆вѣмъ ѹ҆бо вонѧ смр҃тнаѧ , въ смр҃ть . ѻ҆вѣм же вонѧ живо́тн ̾ аа въ живоⷮ . и҆ къ си́мъ кт҄о дово́ленъ; нѣ́смы бо ꙗ҆́коже мно́ѕїи нечи́сто проповѣ́дꙋюще сло́во бж҃їе , н҄о ꙗ҆ко ѡⷮ чистоты̀ , н҄о ꙗ҆́коже ѡⷮ́ бг҃а , прѧ́мо б҃ꙋ ѻ҆ х҃ѣ гл҃емъ ·
Глⷡ‍҇а , г҃ · Ꙁачина́ем же па́ки ꙗ҆́же ѻ҆ насъ са мѣхъ и҆ꙁвѣщава́ти ваⷨ , и҆л҄и требꙋем̾ ꙗ҆́коже нѣцыи и҆ꙁвѣщава́телныхъ посла́ нїи къ ва́мъ , и҆ли ѡⷮ ва́съ и҆ꙁвѣсти́ телныⷯ ; посла́нїе бо на́ше в҄ы е҆стѐ , напи́ сано въ срⷣцыхъ нашихъ , ꙁна́емо и҆ прочита́емо ѡⷮ всѣхъ чл҃къ , ꙗ҆влѧ́еми ꙗ҆́ко е҆стѐ посла́нїе хв҃о , слꙋжено на́ ми , напи́сано не черни́ломъ , н҄о дх҃омъ б҃а жи́ва , не на скрижа́лѣх̾ ка́меныхъ , н҄о на скрижа́лехъ срⷣцъ пло́тѧнъ · ꙁаⷱ‍҇ , ро҃г · Надѣѧ́нїе же таково̀ и҆́мамы хм҃ъ къ б҃ꙋ , не ꙗ҆́ко дово́лни е҆смы̀ ѡⷮ себѐ помы́слити чт҄о ꙗ҆ко ѡⷮ себѐ , н҄о дово́льство на́ше ѡⷮ́ бг҃а · И҆же и҆ ѹ҆дово́ли наⷵ слꙋжи́теле быти но́вꙋ ꙁавѣтꙋ; не писме́ не , н҄о дх҃ꙋ . писмѧ́ бо ѹ҆бива́е̑тъ , а҆ дх҃ъ живи́т . ̾ а҆ще ли слꙋже́нїе смр҃ти писмены̀ ѻ҆браꙁова́но въ ка́мени бысть въ сла́вꙋ , ꙗ҆́ко не мощѝ вꙁирати сн҃омъ і҆и̑л҃евомъ на лицѐ моѷсе́ѻ҆во , сла́вы ради лица̀ е҆го преста́ю̑щїѧ · ка́ко не множа́е паче слꙋже́нїе дх҃а бꙋдетъ въ сла́вѣ; а҆ще бо слꙋже́нїе ѻ҆сꙋже́нїѧ , сла́ва · Мно́го паче и҆ꙁбы́точьствитъ слꙋже́нїе пра́вды въ сла́вѣ . и҆бо не просла́висѧ просла́вленое въ ча́сти се́й , ꙁа превосходѧ́щꙋю сла́вꙋ . а҆ще бо преста́юще сла́вою · Мно́го па́че пребыва́юще въ сла́вѣ · ꙁаⷱ‍҇ , ро҃д · И҆́мꙋще ѹ҆бо таково̀ ѹ҆пова́нїе , мно́гиⷨ дерꙁнове́нїемъ дѣ́иствꙋем̾ , и не ꙗ҆́коже моѷсе́и пола га́ше покрыва́ло на лицы̀ свое̑мъ , ꙁа е҆же не мо щѝ въꙁира́ти сн҃омъ і҆и̑л҃евомъ на коне́ц̾ преста́ющаго . н҄о ѻ҆слѣпи́шасѧ помышле́нїѧ и҆хъ . да́же бо до сего дн҃е то́ же покрыва́ло въ чте́ нїи вет̾хаго ꙁавѣта пребыва́ет̾ не ѡⷮкрыва́ѧ сѧ , ꙁанѐ ѻ҆ х҃ѣ преста́етъ . н҄о да́же до дн҃есь внегда̀ чтеⷮсѧ моѷсе́й , покрыва́ло на срⷣцы и҆хъ лежи́т̾ . внегда́ же ѻ҆братѧ́тсѧ къ г҃ꙋ , вꙁи ма́етсѧ покрыва́ло . г҃ь же дх҃ъ е҆сть . а҆ и҆дѣже дх҃ъ гн҃ь , т҄ꙋ свобода̀ . мы же всѝ ѡⷮкрове́ номъ лицемъ сла́вꙋ гн҃ю вꙁира́ю̑ще , въ то́иже ѻ҆́браꙁъ преѻ҆браꙁꙋе̑мсѧ ѡⷮ славы въ славꙋ , ꙗ҆́ко же ѡⷮ гн҃ѧ дх҃а ·
Глⷡ‍҇а , д҃ · ꙁаⷱ‍҇ , ро҃е · Сего̀ ра́ди и҆мꙋщ́е слꙋженїе с҄е ꙗ҆́коже по ми́ ловани бы́хомъ да не стꙋжа́емъ си , н҄о ѡⷮреко́хомсѧ дѣлесъ та́иныхъ срамныⷯ . не въ лꙋка́вьствїи ходѧ́ще , ни льстѧ́ще словесѐ б҃жїа , н҄о ꙗ҆́вленїемъ и҆́стины преⷣставлѧ́юще себе къ всѧ́кои со́вѣсти чл҃честеи преⷣ бг҃омъ · А҆́ще ли же е҆сть покрове́нно бл҃говѣствова́нїе наше , въ ги́бнꙋщихъ е҆сть покрове́но , в нихъже б҃ъ вѣ́ка сего ѻ҆слѣпѝ ра́ꙁꙋмы невѣръныхъ , въ е҆же не въсїѧти и́мъ свѣтꙋ бл҃говѣствова́нїѧ сла́вы хв҃ы , и҆же е҆сть ѻ҆браꙁъ б҃а неви́димаго . не себе б҄о проповѣда́ емъ , н҄о х҃а і҆с҃а г҃а , себе́ же самѣхъ , рабы̀ вамъ , і҆с҃а г҃а ради · к ꙁаⷱ‍҇ , ро҃ѕ · Ꙗ҆́коже б҃ъ рекїи ис тмы̀ свѣтꙋ въсїа́ти , и҆же въсїѧ въ срⷣцыхъ наших̾ , къ просвѣще́нїю ра́ꙁꙋма сла́вы бж҃їа , ѻ҆ лицы̀ і҆с҃ хв҃ѣ · И҆́мамы же съкро́вище сїе въ скꙋделныхъ съсꙋ́дѣхъ , да пре мно́жество си́лы бꙋ́детъ бж҃їѧ , а҆ не ѡⷮ на́съ · Въ всемъ скорбѧ́ще , н҄о не стꙋжа́юще сѝ . неча́ еми , н҄о не ѡⷮчава́еми . гони́ми , н҄о не ѻ҆ставлѧ еми . ниꙁлага́еми н҄о не погиба́юще . всегда̀ ме́ртвость г҃а і҆с҃а въ тѣ́лѣ носѧще , да и҆ жи вотъ і҆с҃овъ въ тѣлѣ на́ шемъ ꙗ҆́ви́тсѧ · При́с но бо мы̀ жи́вїи въ смр҃ть предаеⷨсѧ і҆с҃а ради , да и҆ живоⷮ і҆со ҃ въ ꙗ҆́вит̾сѧ въ мертвенѣи пло́ти нашеи · Тѣмже смр҃ть ѹ҆бо въ насъ дѣ́ис твꙋетсѧ , а҆ животъ въ ваⷵ · ꙁаⷱ‍҇ , ро҃ꙁ · И҆мꙋще же то́иже дх҃ъ вѣры , по пи́саномꙋ , вѣроваⷯ , тѣмже и҆ въꙁг҃лаⷯ , и҆ м҄ы вѣ́рꙋемъ , тѣмже и҆ гл҃емъ · Вѣ́дѧще ꙗ҆́ко въꙁдви́гїи г҃а і҆с҃а , и҆ насъ съ і҆с҃омъ въꙁдви́гнеⷮ , и҆ преⷣпоста́виⷮ съ ва́ми · Всѧ б҄о васъ ради , да бл҃годати ѹ҆м но́жившисѧ , множа́ишими бл҃годаренїе и҆ꙁбы́то чьствитъ въ сла́вꙋ бж҃їю · Тѣмже не стꙋжа́ емъ сѝ . н҄о а҆ще и҆ внѣшнїи нашъ чл҃къ тлѣеⷮ , н҄о внꙋтреныи нашъ ѻ҆бновлѧ́етсѧ по всѧ дн҃и · Є҆же б҄о нн҃ѣ леⷢ‍҇кое печа́ли нашеѧ . по пре ѹ҆множе́ нїю въ преспѣѧ́нїе , тѧгот̀ꙋ вѣ́чныѧ сла́вы съдѣлова́етъ намъ , не сматрѧ́ю щимъ наⷨ ви́димыⷯ , н҄о неви́димыⷯ . видимаа б҄о време́нна , неви́димаѧ̑ же вѣ́чна ·
Глⷡ‍҇а , е҃ · ꙁаⷱ‍҇ , ро҃и · Вѣмы б҄о ꙗ҆́ко а҆ще ꙁемна́а наша хра́мина тѣла раꙁоритсѧ , съꙁданїе ѡⷮ́ бг҃а и҆́ мамы , хра́минꙋ нерꙋкотворе́нꙋ , вѣчнꙋ на нб҃сѣхъ . И҆бо ѻ҆ семъ въꙁ̾дыха́емь , въ жили́ще наше нбⷵное ѻ҆блещи́сѧ жела́юще , а҆ще и҆ ѻ҆бле́кшесѧ , не на́ꙁи ѻ҆брѧ́щеⷨсѧ . и҆бо сꙋщїи въ тѣ́ле семъ въꙁдыха́емъ ѻ҆тѧгъча́еми · Понеже не хо́щеⷨ съвлещи́сѧ н҄о поѻ҆блещи́сѧ , да пожер̾то бꙋдет̾ ме́ртвеное живото́мъ · Сътво ри́выи же насъ в сїѐ с҄е и҆стое , б҃ъ , и҆же и҆ дастъ намъ ѻ҆брꙋче́нїе дх҃а · дерꙁа́юще ѹ҆бо все гда̀ , и҆ вѣ́дѧще ꙗ҆́ко живꙋще в тѣ́лѣ . ѡⷮхо́ димъ ѡⷮ б҃а . вѣрою бо хо́диⷨ , а҆ не ѻ҆́браꙁомъ . дерꙁа́емъ же , и҆ бл҃говоли́мъ па́че ѡⷮи̑тѝ ѡⷮ тѣла , и҆ вни́ти къ б҃ꙋ · Тѣмже и҆ чⷵтною любовїю т̾щимсѧ , а҆́ще входѧ́ще , а҆ще ли ѡⷮходѧ́ще , бл҃гоѹ҆го́дни е҆мꙋ бы́ти · ккк ꙁаⷱ‍҇ , ро҃ѳ · Всѣмъ б҄о ꙗ҆ви́тисѧ намъ подоба́ет̾ преⷣ сꙋ дищемъ хв҃ымъ · да прїимеⷮ кожⷣо ꙗ҆́же с тѣломъ , съдѣла , и҆л҄и бл҃га , и҆ли ꙁл҄а · Вѣ́ дѧще ѹ҆бо страⷯ гн҃ь . чл҃кы ѹ҆вѣщава́емъ , бг҃ови же ꙗ҆́влени бы́хомъ · Ѹ҆пова́ем же и҆ в со́ вѣстехъ вашихъ ꙗ҆́вле́ни е҆сме . не па́ки б҄о себѐ хва́лимъ преⷣ ва́ми , н҄о вин̀ꙋ да́емъ вамъ похва́ленїю по наⷵ , да и҆́мате къ хвалѧ́щимсѧ в лицѐ а҆ не в̾ срⷣцы . а҆ще бо и҆ꙁꙋми́хомсѧ , бв҃и . а҆ще ли до́брѣ мы́слимъ , вамъ . и҆бо любы бж҃їѧ съдержи́тъ нас , сꙋжⷣьшихъ сїе , ꙗ҆́ко а҆ще е҆ді́нъ по всѣх̾ оу҆́мре , т҄о ѹ҆бо всѝ ѹ҆м ро́ша · ккк ꙁаⷱ‍҇ , р҃п · И҆́бо и҆ х҃с ꙁа всѧ̀ ѹ҆мре , да живꙋщ́еи не кто м̀ꙋ себѣ живꙋт̾ . н҄о ѹ҆ме́ршемꙋ ꙁа ниⷯ и҆ въс кре́ шемꙋ · Тѣмже и҆ м҄ы ѡⷮ нн҃ѣ ни е҆ді́ наго вѣмы по́ плоти . а҆́ще ли же и҆ раꙁꙋмѣ́хом̾ по́ плоти х҃а , н҄о нн҃ѣ ктомꙋ не раꙁꙋмѣемъ . тѣмже а҆́ще каѧ̀ ѻ҆ х҃ѣ , нова̀ тва́рь . древнѧ́а ми́мои̑доша , с҄е бы́ша вс҄ѧ нова · Всѧ́ческа же ѡⷮ́ бг҃а , примириⷡ‍҇шаго наⷵ себѣ̀ і҆с҃ хм҃ъ , и҆ дав шаго наⷨ слꙋженїе примире́нїѧ . ꙁане б҃ъ б̀ѣ ѻ҆ х҃ѣ весь ми́ръ примирѧ́а себѣ . не в̾мѣни́въ тѣмъ съгрѣше́нїѧ и҆́хъ , и҆ положи́въ в насъ сло́во примире́нїа . по х҃ѣ оу҆́бо молимъ , ꙗ҆́ко б҃ꙋ молѧ́щꙋ нами . молимъсѧ оу҆́бо по х҃ѣ , при мири́тесѧ съ бг҃омъ . и҆же бо не вѣдѣвшаго грѣха . по насъ грѣхъ сътвори , да м҄ы бꙋ́ демъ правда бж҃їѧ ѻ҆ немъ ·
Глⷡ‍҇а , ѕ҃ · ꙁаⷱ‍҇ , рп҃а · Поспѣшествꙋ́юще же молиⷨ , не вотщѐ бл҃годать бж҃їю прїѧ́ти вамъ · Гл҃етъ б҄о , въ времѧ прїа́тно послꙋшаⷯ тебе , и҆ въ дн҃ь спⷵенїѧ помогохъ ти · Се̑ нн҃ѣ времѧ бл҃гопрїѧ́тно , с҄е нн҃ѣ дн҃ь сп҃се́нїѧ . ни е҆ ді́но ни в чемже да́юще претыканїе , да слꙋже́нїе беспорочно бꙋ́детъ , н҄о въ всеⷨ преⷣставлѧ́ юще себѐ ꙗ҆́коже бж҃їѧ слꙋгѝ , в терпѣ́нїи мно́ ѕѣ , въ скор̾бѣхъ , въ бѣда́хъ , въ тѣснотаⷯ , въ ра́нахъ , въ темни́цахъ , въ нестрое́ нїихъ , въ трꙋдѣхъ , въ бдѣнїихъ , въ поще́нїихъ , въ ѻ҆чище́нїихъ , въ ра́ꙁꙋмѣ , въ долготерпѣнїи , въ бл҃гости , въ дс҃ѣ ст҃ѣ , въ любвѝ нелицемѣ́рне въ словеси и҆́стинѣ , въ си́лѣ бж҃їи , ѻ҆рꙋжїи пра́в ды десны́ми и҆ шꙋи́ми , сла́вою и҆ бесче́стїемъ , гажде́нїемъ , и҆ бл҃гохвале́нїемъ , ꙗ҆́ко лестьцы і҆ и́стинни , ꙗ҆́ко неꙁна́еми , и҆ поꙁнава́еми , ꙗ҆́ко ѹ҆ мира́юще , и҆ с҄е жи́ви е҆сми , ꙗ҆́ко накаꙁа́еми , а҆ не ѹ҆мерщвѧ́еми · Ꙗ҆́ко скорбѧ́ще , прⷵно же ра́дꙋющесѧ . ꙗ҆́ ко ни́щи , а҆ мно́гихъ богатѧ́ще . ꙗ҆ко ничесоже и҆мꙋщ́е , а҆ всѧ̀ съдръжа́ще · ꙁаⷱ‍҇ , рп҃в · Ѹ҆ста̀ наша ѡⷮверꙁошасѧ къ вамъ , кори́нѳѧне . срⷣце наше распространи́сѧ · Не тѣ́сно въмѣща́етсѧ въ насъ , ѹ҆тѣснѧ́ ете же сѧ въ ѹ҆тро́ бахъ ва́шихъ · Тожде въꙁмѣꙁдїе ꙗ҆́коже ча́ домъ гл҃ю . распространи́тесѧ и҆ в҄ы . и҆ не бы ва́ите ѹ҆до́бъ прело́жени къ и҆номꙋ ꙗ҆́рмꙋ , ꙗ҆́коже невѣрнїи . кое̑ бо прича́стїе пра́вдѣ къ беꙁа ко́нїю; и҆л ̑и кое ѻ҆бще́нїе свѣтꙋ къ тмѣ̀; ко́е же съгла́сїе хв҃и , съ велїѧ́ромъ; и҆л҄и каѧ̀ ча́сть вѣ́рнꙋ съ невѣрными; и҆лѝ кое сложе́нїе цр҃кви бж҃їи съ и́долы; ꙁаⷱ‍҇ , рп҃в · Вы бо е҆сте цр҃кви б҃а жи́ва , ꙗ҆́коже реⷱ‍҇ б҃ъ , ꙗ҆́ко вселю́сѧ в нихъ , и҆ похож̀ꙋ , и҆ бꙋдꙋ и҆́мъ б҃ъ , и҆ тїи бꙋд́ꙋтъ мн҄ѣ лю́дїе · Тѣмже и҆ꙁы́дѣте ѡⷮ среды̀ и҆хъ , и҆ ѡⷮлꙋчи́тесѧ , гл҃етъ г҃ь , и҆ нечистотѣ̀ не прикаса́итесѧ , и҆ а́ꙁъ прїимꙋ в҄ы , и҆ бꙋдꙋ ваⷨ въ ѡⷮц҃ъ , и҆ в҄ы бꙋ́дете мн҄ѣ въ сн҃ы и҆ дще́ри , гл҃етъ г҃ь вседержитель ·
Глⷡ‍҇а , ꙁ҃ · Сицева оу҆́бо и҆мꙋщ́е ѻ҆бѣтова́нїа ѡѼ въꙁ лю́бленїи · ꙁаⷱ‍҇ , рп҃г · ѻ҆чи́стимъ себе ѡⷮ всѧ́киѧ скве́рны пло ти и҆ дх҃а , творѧ́ще ст҃ыню въ страсѣ бж҃їи · въмѣсти́те ны̀ . ни е҆ді́ного ѻ҆бидѣхоⷨ , ни е҆ді́ного и҆стли́хоⷨ , ни е҆ді́ного лихои́мъствовахоⷨ . не на ѻ҆сꙋже́нїе гл҃ю . прежⷣе бо рѣхъ , ꙗ҆́ко въ срⷣцыхъ нашиⷯ е҆сте , въ е҆же ѹ҆мрети с вами и҆ съжи́ти · Мно́го ми дерꙁнове́нїе къ ваⷨ , мно́га ми похва́ла по васъ . и҆спо́лниⷯсѧ ѹ҆тѣхи . преи̑ꙁ бы́точьствꙋю ра́достїю , ѻ҆ всѧ́кои печа́ли на шеи · И҆бо пришеⷣшимъ наⷨ въ македо́нїю , ни е҆ді́ного и҆мѣ покоѧ пло́ть наша , н҄о въ всемъ скорбѧ́ще , внѣю҆́дꙋ браⷩ‍҇ , внꙋтръю̑дꙋ боѧ́ꙁнь · Но̑ у҆отѣша́ѧи смире́нныѧ , ѹ҆тѣши наⷵ б҃ъ при ше́ствїемъ ти́товымъ · Не то́кмо же прише́с твїеⷨ е҆го , н҄о и҆ ѹ҆тѣше́нїемъ и҆́мже ѹ҆тѣши шасѧ ѻ҆ ваⷵ , повѣ́даѧ намъ ва́ше жела́нїе , ва ше рыда́нїе , ва́шꙋ ревность по мн̀ѣ . ꙗ҆коже ми паче въꙁра́доватисѧ . ꙗ҆ко а҆́ще и҆ ѻ҆скорбиⷯ васъ посла́нїемъ , не раска́юсѧ , а҆́ще и҆ раска́ ѧхъсѧ ви́жꙋ б҄о ꙗ҆ко посла́нїе ѻ҆́но , а҆́ще и҆ въ ча́съ ѻ҆скорби ваⷵ . нн҃ѣ ра́дꙋюсѧ , не ꙗ҆́ко скорбни бы́сте н҄о ꙗ҆́ко ѻ҆скорбистесѧ въ покаа́нїе . ѻ҆с корбѣ́сте бо по́ бꙁ҃ѣ , да ни ѻ҆ е҆ді́номъ ѡⷮщети́тесѧ ѡⷮ наⷵ · ꙁаⷱ‍҇ , рп҃д · Печаⷧ‍҇ бо ꙗ҆же по́ бꙁ҃ѣ пока́анїе нераска́ѧно въ сп҃сенїе съдѣловаѐтъ · А҆ сего ми́ра печа́ль смр҃ть съдѣловаетъ , се бо са́мо е҆же по́ бꙁ҃ѣ ѻ҆скорбѣти ваⷨ , коли́ко съдѣла въ васъ тща́нїе , н҄о ѡⷮвѣтъ , н҄о негодова́нїе , но стра́хъ н҄о въжде лѣ́нїе , н҄о ре́вность , н҄о ѡⷮмще́нїе · Въ всемъ преⷣста́висте себе чи́стомъ бы́ти въ вещи . а҆ще бо и҆ писа́ хъ вамъ , не ѻ҆би́дѣвшаго ради , ниже ѻ҆би́димаго ради , н҄о ꙁа е҆же ꙗ҆ви́тисѧ тща́нїю вашемꙋ е҆же по васъ къ ваⷨ преⷣ бг҃омъ · Сего ради ѹ҆тѣшихомсѧ ѻ҆ ѹ҆тѣше́нїи ва́шемъ · Ли́ше же паче въꙁра́довахом̾сѧ ѻ҆ ра́дости ти́ товѣ , ꙗ҆́ко поко́исѧ дх҃ъ е҆го ѡⷮ всѣхъ васъ · Ꙗ҆́ко а҆́ще чт҄о е҆мꙋ ѻ҆ васъ похвали́хъсѧ , не по срами́хсѧ . н҄о ꙗ҆́ко всѧ̀ въи҆́стинꙋ гл҃ахомъ вамъ , та́ко и҆ похвале́нїе наше е҆же къ ти́тꙋ , и҆стинно бы́сть · И҆ ѹ҆тро́ба е҆го и҆ꙁлиха въ ваⷵ е҆сть , въспомина́ющꙋ всѣхъ васъ послꙋша́нїе , ꙗ҆́ко страхомъ и҆ тре́петомъ прїѧ́сте е҆го . радꙋ́юсѧ , ꙗ҆́ко въ всемъ дръꙁа́ю въ васъ ·
Глⷡ‍҇а , и҃ · ꙁаⷱ‍҇ , рп҃е · Скаꙁꙋ́ю же ваⷨ бра́тїа моа̀ , блгⷣть бж҃їю , даннꙋю въ цр҃квахъ македо́нскахъ , ꙗ҆ко въ мно́ꙁѣмъ и҆скꙋствѣ печа́леи , и҆ꙁбы́ токъ бл҃годати и҆́хъ , и҆ ꙗ҆же въ глꙋби нѣ нищета иⷯ , и҆ꙁбы́точьствова въ богатъство простоты̀ и҆́хъ . ꙗ҆ко проти́вꙋ си́лѣ и҆́хъ , свѣдѣтельствꙋю , и҆ паⷱ‍҇ си́лы , самово́лны . съ мно́гимъ моленїемъ молѧ́щеⷨ насъ , блгⷣть и҆ ѻ҆б̾ ще́нїе слꙋже́нїѧ е҆же въ ст҃ыхъ прїѧ́ти намъ . и҆ не ꙗ҆́коже надѣа́хомсѧ , н҄о себе вда́ша пр́ьвѣе гв҃и , и҆ намъ во́лею бж҃їею , въ е҆же ѹ҆молити нам̾ ти́та · да ꙗ҆коже прежде нача́тъ , та́коже и҆ скончаеⷮ въ ваⷵ блгⷣть сїю · ꙁаⷱ‍҇ , рп҃ѕ · Но̑ ꙗ҆́коже въ всемъ и҆ꙁбы́точьствꙋете , вѣрою , и҆ сло́вомъ и҆ ра́ꙁꙋмом̾ , и҆ всѧ́цѣмъ тща́нїемъ , и҆ любовїю ꙗ҆́же ѡⷮ ваⷵ къ наⷨ , да и҆ в се́и блгⷣ ти и҆ꙁ̾бы́точьствꙋете · Не по повелѣнїю гл҃ю , н҄о ꙁа и҆нѣх̾ тща́нїе , и҆ ва́шеа любве и҆́стинное и҆скꙋ ша́ѧ · Вѣ́сте бо блгⷣть г҃а на́шего і҆с҃ х҃а , ꙗ҆́ко васъ ради ѻ҆бнища̀ богатъ сы́и , да вы̀ нище то́ю е҆го ѻ҆бога́титесѧ · И҆ съвѣтъ даю̀ ѻ҆ семъ . се бо ва́мъ е҆сть на полꙁꙋ , в҄ы и҆же не точїю е҆же твори́ти , н҄о и҆ е҆же хотѣти пржде нача́сте ѡⷮ прошеⷣшаго лѣта , нн҃ѣ же и҆ е҆же твори́ти сконча́ите , да ꙗ҆́коже ѹ҆сердїе хотѣнїю , та́кожⷣе и҆ сконча́ти ѡⷮ е҆же и҆мѣти . а҆́ще бо ѹ҆сердїе преⷣлежи́тъ , по е҆ли́ко а҆ще кто и҆́мать , бл҃гопрїа́тенъ еⷵ , а҆ не по е҆ли́ко не и҆́ маⷮ . не бо̀ да и҆нѣмъ ѹ҆бо ѡⷮра́да ваⷨ же ско́р̾бь , н҄о ѡⷮ и҆ꙁрав не́нїѧ въ нн҃ѣшнее вре́мѧ , ва́ше и҆ꙁбы́точьствїе , въ ѻ҆́нⷯ ѣ лишенїе , да и҆ ѻ҆нѣхъ и҆ꙁбы́токъ бꙋдеⷮ въ вашеⷨ лишенїи . ꙗ҆́ко да бꙋдеⷮ равеньство , ꙗ҆́коже еⷵ пи́сано · Иже мно́гое , не преѹ҆мно́жилъ еⷵ , і҆ и́же ма́лое не ѹ҆ма́лилъ · ꙁаⷱ‍҇ , рп҃ꙁ · Бл҃годаренїе же бв҃и , давшемꙋ тожⷣе тща́нїе ѻ҆ васъ въ срⷣце ти́тово , ꙗ҆́ко моленїе ѹ҆бо прїѧ́тъ , тщи́вѣ и҆же сы́и , свое́ю волею и҆ꙁы́де къ вамъ · Посла́хом же с ни́мъ и҆ бра́та , е҆гоже похвала̀ въ бл҃говѣстїи по всⷨѣ цр҃кваⷨ , не то́чїю же , н҄о и҆ ѻ҆сщ҃ьсѧ ѡⷮ цр҃кви с на́ми ходи́ ти , въ бл҃года́ти сей слꙋжи́мѣи на́ми , къ самого г҃а сла́вѣ , и҆ и҆спѣ́хꙋ ва́шемꙋ посыла́еми · Блюдꙋщесѧ того . да не кто̀ насъ поречеⷮ въ вели́чьствїи сеⷨ слꙋжи́мѣмъ на́ми , промыш лѧюще до́браѧ , не то́кмо преⷣ бг҃ом̾ , н҄о и҆ преⷣ чл҃ки , посла́хоⷨ же с ни́ми и҆ брата нашего . е҆гоже и҆скꙋси́хомъ въ мно́гихъ мно́гащи въс тан̾ли́ва сꙋща , нн҃ ѣ же ѕѣло̀ въстанивѣ́иша , надѣѧ́нїемъ мно́гимъ е҆же въ васъ , а҆́ще же по ти́тѣ , ѻ҆бѣщ̾никъ мнѣ , и҆ въ ваⷵ пос пѣшникъ , а҆́ще ли ѡⷮ братїа наша · Посла́нни цы цр҃кваⷨ , сла́ва х҃ꙋ . покаꙁа́нїе ѹ҆бо любвѝ ва шеи , и нашемꙋ хвале́нїю е҆же ѻ҆ ваⷵ , в ниⷯ по кажи́те и҆ в лицѐ цр҃кваⷨ ·
Глⷡ‍҇а , ѳ҃ · Ѡ слꙋжбѣ бо ꙗ҆́же къ ст҃ымъ , ли́ше ми е҆сть писа́ти к ваⷨ . вѣм̾ б҄о ѹ҆сеⷬ‍҇дїе ва ше , е҆же ѻ҆ васъ хвалюсѧ македо́нѧноⷨ , ꙗ҆́ко а҆хаі́ѧ пригото́висѧ ѡⷮ мимошеⷣша го лѣта , и҆ ꙗ҆́же ѡⷮ васъ ре́вность раꙁ̾дражѝ множа́ишихъ · Посла́х же братїю , да не похвале́нїе наше еже ѻ҆ ваⷵ и҆спраꙁнитсѧ въ ча́сти се́й , н҄о да ꙗ҆́коже гл҃ахъ , пригото́вани бꙋ́дѣте , е҆да̀ како а҆́ще прїи́дⷮꙋ съ мною македо́нѧне , и҆ ѻ҆брѧ́щꙋтъ в҄ы неприготованыхъ , и҆ посты ди́м̾сѧ м҄ы , да не гл҃емъ , вы̀ въ ча́сти се́й похвале́нїѧ · Потребно ѹ҆бо ѹ҆мы́слих̾ ѹ҆моли́ти братїю , да прежⷣе прі́идꙋтъ к вамъ , и҆ предъ ѹ҆готовѧтъ прежⷣе въꙁвѣще́нное бл҃гословенїе ва́ ше , сїе готово бы́ти , тако ꙗ҆́коже блⷵвенїе , а҆ не ꙗ҆́ко лихоиⷨство · ꙁаⷱ‍҇ , рп҃и · Се̑ же гл҃ю , сѣѧ́и скꙋ́достїю , скꙋ́достию̀ и҆ по́жнеⷮ . а҆ сѣѧ́и ѻ҆ бл҃гослове́нїи , ѻ҆ бл҃гослове́нїи и҆ по́жнетъ . ко́ждо ꙗ҆́коже и҆ꙁволе́нїе и҆́мать срⷣ цемъ . не ѡⷮ ско́рби ни ѡⷮ нꙋжⷣы . доброхо́тна бо да́телѧ лю́битъ б҃ъ · Силенъ же б҃ъ всѧ́кꙋ бл҃года́ть и҆ꙁъѻ҆билова́ти въ ваⷵ , да ѻ҆ все́мъ всегда̀ всѧ́ко дово́льство и҆мꙋще , и҆ꙁбыточьствꙋ́ ите въ всѧ́ко дѣ́ло бл҃го · Ꙗ҆́коже е҆сть пи́сано , расточѝ даде ѹ҆бо́гимъ , пра́вда е҆го пребыва́етъ въ вѣки . даѧ̑и же сѣмѧ сѣ́ющемꙋ , и҆ хлѣ́бъ въ снѣ́дь , да пода́стъ и҆ ѹ҆мно́житъ сѣмѧ ва́ше , и҆ да въꙁрасти́тъ жи́та пра́вды ва́шеѧ , ѻ҆ все́мъ богатѧ́щесѧ въ всѧ́кꙋ простотꙋ . ꙗ҆же съдѣва́етъ на́ми бл҃годаре́нїе къ б҃ꙋ · ꙁаⷱ‍҇ , рп҃ѳ · Ꙗ҆́ко рабо́та семꙋ слꙋже́нїю  , нѣ́сть то́чїю и҆с полнѧ́ющи лише́нїѧ ст҃ыⷨ . н҄о и҆ꙁбыточьствꙋ́ющи мно́ гими бл҃годаре́ньми бг҃ови , и҆скꙋше́нїемъ слꙋже́нїю семꙋ , сла́вѧще б҃а въ покоре́нїи и҆сповѣ́ данїѧ ва́шего , въ бл҃говѣствова́нїи хв҃ѣ и҆ простотѣ съѻ҆бще́нїа е҆же к ни́мъ , и҆ въ всѣ́хъ , и҆ тѣ́хъ молитвою по васъ , въжделѣ́ющемъ ваⷵ , ꙁа премно́гꙋю бл҃года́ть бж҃їю на ваⷵ . бл҃годаре́нїе же бг҃ови ѻ҆ неи̑сповѣ́димеⷨ е҆го да́рѣ ·
Глⷡ‍҇а , і҃ · Самъ же а҆́ꙁъ па́велъ молю̀ в҄ы кро́тостїю и҆ ти́хостїю хв҃ою , и҆же на лицы̀ ѹ҆бо смиренъ въ васъ , не сыи же ѹ҆ васъ дер̾ꙁа́ю въ васъ . молю́ же е҆же не сыи т҄ꙋ дерꙁа́ти надѣѧ́нїемъ , и҆мже помишлѧ́ю , смѣти на нѣ́кїѧ непщꙋ́ющаѧ насъ ꙗ҆ко по́ плоти ходѧ́щихъ . въ плоти бо ходѧ́ще , не по́ плоти вои̑ньствꙋемъ . ѻ҆рꙋж́їѧ бо вои҆́ньства на́шего , не плотьска́а , н҄о си́лна бв҃и , на раꙁоре́нїе тве́рдемъ , помышле́нїѧ ниꙁлага́юще . и҆ всѧ́ко въꙁноше́нїе въꙁима́ющесѧ на ра́ꙁⷨꙋ бж҃їи , и҆ плѣнѧ́юща всѧкъ ра́ꙁꙋмъ въ послꙋша́нїе хв҃о , и҆ гото́во и҆мꙋще ѡⷮм̾сти́ти всѧко преслꙋша́нїе , е҆г да̀ и҆спо́лнитсѧ ваше послꙋша́нїе . ꙗ҆́же на лица ли ꙁритѐ; ꙁаⷱ‍҇ , р҃ч · А҆́ще кт҄о надѣ́етсѧ себѐ хв҃ъ быти , с҄е да по мышлѧ́етъ па́ки ѡⷮ себѐ , ꙁанѐ ꙗ҆́коже ѻ҆́нъ хв҃ъ , та́кожде и҆ мы хв҃и . А҆́ще бо и҆ ли́ше чт҄о пох валюсѧ , ѻ҆ власти нашеи , ю҆же да́стъ намъ г҃ь въ съꙁда́нїе , а҆ не на раꙁоре́нїе ваше , не постыжꙋсѧ . н҄о да не ꙗ҆́влюсѧ ꙗ҆́ко страша ваⷵ посла́ньми · ꙗ҆́ко посла́нїѧ ѹ҆бо рече тѧ́жки и҆ крѣпки , а҆ прише́ствїе тѣ́ла , не́мощ̾но и҆ сло́во ѹ҆ничиже́но · Сїе да помышлѧ́етъ таковыи , ꙗ҆́ко ꙗ҆цы же е҆смы̀ сло́вомъ посла́нїи ѡⷮстоѧ̑ ще , таковїи т҄ꙋ сꙋще е҆смы̀ дѣ́ломъ . не смѣ́емъ бо сꙋди́ти и҆ли прикла́довати себѐ и҆ нымъ хвалѧ́щимъ себѐ самⷯѣ . н҄о сами в себѣ̀ себѐ и҆ꙁмѣрѧ́юще . и҆ прилага́юще себѐ , себѣ̀ , не раꙁꙋмѣва́ ютъ · Мы же не беꙁмѣ́рнаѧ похва́ лимсѧ , н҄о по мѣ́рѣ пра́вила , егоже раꙁдѣли намъ б҃ъ мѣ́рꙋ достиꙁа́ти даже и҆ до васъ . не ꙗ҆́ко бо не досѧ́жꙋще до васъ , па́че прости ра́емъ себѐ , да́же бо и҆ до ваⷵ достиго́хомъ бл҃ говѣ́стїемъ хв҃ымъ , не в беꙁмѣ́рнаѧ хвалѧ́щесѧ , ниже в чюжиⷯ трꙋдѣх̾ , ѹ҆пова́нїе и҆ мꙋще растѧщи вѣ́рѣ вашеи въ васъ , велича́ тисѧ по пра́вилꙋ на́шемꙋ , и҆ꙁоѻ҆би́лно , въ пре вы́ш̾шаѧ намъ бл҃говѣсти́ти , не чюжимъ пра́виломъ в гото́ваѧ похвали́тисѧ . хвалѧ́и же сѧ , ѻ҆́ г҃ѣ да хва́литсѧ . не хвалѧ́и бо себѐ се́и и҆скꙋсенъ , н҄о е҆гоже б҃ъ въсхвалѧ́етъ ·
Глⷡ‍҇а , а҃і · ꙁаⷱ‍҇ , рч҃а . Аще бысте прїѧ́ли малое беꙁꙋмїе мое , н҄о и҆ прїе́млете ревнꙋ́ю бо ѻ҆ васъ бж҃їею ре́вностїю . ѻ҆брꙋчиⷯ бо васъ е҆ді́номꙋ мꙋжꙋ , дв҃ꙋ чи́стꙋ преⷣста́вити хв҃и . бою́ же сѧ , да не ка́ко ꙗ҆́коже ѕмїа̀ е҆ввꙋ прельсти лꙋкаⷡ‍҇ствоⷨ свои̑мъ , тако и҆стлѣю́т̾ и҆ ра́ꙁꙋмы ваша ѡⷮ простоты̀ ꙗ҆же ѻ҆ х҃ѣ . а҆ще бо грѧдыи и҆ но́го і҆с҃а проповѣ́даетъ , е҆гоже не проповѣ́дахом̾ , и҆ли дх҃ъ и҆нъ прїе́млеⷮ , е҆гоже не прїѧ́сте , и҆ли бл҃говѣствова́нїе и҆но , е҆же не прїа́сте до́брѣ бысте прїа́ли . ꙁаⷱ‍҇ , рч҃в · Непщꙋ́ю бо ничиⷨже лиши́тисѧ пре́дниⷯ а҆пⷵлъ . а҆ще бо и҆ невѣ́жа словоⷨ . н҄о не ра́ꙁꙋмоⷨ . н҄о веꙁдѣ̀ ꙗ҆вльшесѧ ѻ҆ всеⷨ въ васъ · И҆ли грѣхъ сътво рихъ себѐ смирѧ́а да вы̀ въꙁнесе́тесѧ; ꙗко тꙋне бж҃їе бл҃говѣствова́нїе бл҃говѣстиⷯ вамъ; ѡⷮ и҆ныхъ цр҃квеи ѹ҆и́мъ и҆ прии́мъ ѻ҆брокъ вашемꙋ слꙋже́нїю . и҆ пришеⷣ къ вамъ , и҆ въ скꙋ́дости быⷡ‍҇ , не стꙋжихъ ни е҆ді́номꙋ . скꙋ дость бо мою̀ и҆спо́лниша братїѧ пришеⷣше ѡⷮ македо́нїи . и҆ ѻ҆ все́мъ беꙁ̾ стꙋже́нїа вамъ се бе съблюдохъ , и҆ съблюдꙋ̀ . е҆́сть и҆стинна хв҃а въ мнѣ̀ , ꙗ҆́ко похвале́нїе се не ꙁагради́тсѧ ѻ҆ мнѣ̀ въ страна́хъ а҆хаистѣхъ . почто́ ли; ꙁанѐ не люблю́ ли васъ; б҃ъ вѣсть е҆же творю̀ , и҆ съ творю̀ , да ѡⷮсѣкꙋ вин̀ꙋ . хотѧ́щемъ вин̀ѣ , да ѻ҆ неⷨже хва́лѧтсѧ , ѻ҆брѧ́щꙋтсѧ ꙗ҆́коже и҆ м҄ы . такові́и бо . лжи́ви а҆пⷵли , дѣлатели льсти́вїи , преѻ҆браꙁꙋю́щесѧ въ а҆пⷵлы хв҃ы . и҆ не ди́вно . са́м бѣ сатана̀ преѻ҆браꙁꙋетсѧ въ а҆гг҃ла свѣта . не велїе ѹ҆бо а҆ще и҆ слꙋжи́телїе е҆го преѻ҆браꙁꙋю́тсѧ ꙗ҆ко слꙋжи́тели правды , и҆хже кончи́на бꙋдетъ по дѣломъ и҆хъ . пакы гл҃ю , да никтоⷤ‍ⷷ мни́т мѧ беꙁꙋмна быти , а҆ще ли н҄и , понѐ ꙗ҆́ко беꙁꙋмна прїимите мѧ да и҆ а́ꙁъ мало что̀ похвалю́сѧ , а҆ еже гл҃ю , не гл҃ю по г҃ѣ , н҄о ꙗ҆ко въ беꙁꙋмїи в се́и части похвалы . понеже мно́ѕи хвалѧтсѧ по́ плоти , і҆ а́ꙁъ похвалюсѧ . любе́ꙁно бо прїемлете беꙁꙋмныа мꙋдры сꙋще . прїемлете бо а҆ще кт҄о васъ порабоща́етъ , а҆ще кт҄о поꙗ҆дае̑тъ , а҆ще кт҄о не въ лѣпотꙋ проторитъ . а҆ще кт҄о по лиц̀ꙋ бїетъ вы̀ , а҆ще кт҄о велича́етсѧ , по досаже́нїю гл҃ю , ꙁане ꙗ҆́ко м҄ы и҆ꙁнемого́хомъ · ꙁаⷱ‍҇ , рч҃г · ѻ҆ немже а҆ще дерꙁа́етъ кт҄о , несмы́слено гл҃ю , дерꙁаю , и҆ а́ꙁъ . евре́и ли сꙋть и҆ аⷥ . і҆и̑л҃ьте ли сꙋть , и҆ а́ꙁъ . сѣмѧ а҆враа́мле ли сꙋть , и҆ а́ꙁъ . слꙋжи́тели хв҃и ли сꙋть , не въ мꙋ́дрости гл҃ю , паче а҆ꙁъ въ трꙋдѣ́хъ множа́е въ ра́нахъ пре бо́лѣ , въ темни́ цахъ и҆ꙁли́ха , въ смр҃техъ мно́ гощи . ѡⷮ іѹ҆деехъ пѧтькра́ты четыридесѧть ра́ꙁвѣ е҆ді́ныѧ прїꙗ҆́хъ , три́щи палицами бїенъ быхъ , е҆ді́ною каменьми наме́танъ быхъ , три кра́ты кора́бль ѻ҆прове́ржесѧ съ мно́ю , нощь и҆ дн҃ь въ глꙋбинѣ̀ сътворихъ . въ пꙋтныхъ шест вїихъ множицею бѣды̀ в рѣкахъ , бѣды ѡⷮ раꙁбо́иниⷦ‍҇ , бѣды̀ ѡⷮ сродникъ , бѣды̀ ѡⷮ ꙗ҆́ꙁы́къ , бѣды̀ въ градѣхъ , бѣды̀ въ пꙋстыни , бѣ ды въ мо́ри , бѣды̀ въ лжебра́тїи , въ трꙋ дѣ и҆ подвиꙁѣ , въ бдѣнїихъ мно́жицею , въ а́лчьбѣ и҆ въ жа́жди , въ поще́нїихъ мно́гощи , в ꙁим̀ѣ и҆ наготѣ , кромѣ внѣшнихъ нападе́ нїи ꙗ҆же по всѧ дн҃и , и҆ попече́нїе всѣмъ цр҃квамъ . кт҄о и҆ꙁнемагаеⷮ , и҆ не и҆ꙁнемога́ю; кт҄о съблажнѧ́етсѧ и҆ а́ꙁъ не раꙁ̾жиꙁа́юсѧ; а҆ще хвали́ти ми сѧ подоба́ет̾ , ꙗ҆же ѻ҆ не́мощи мое́й похвалюсѧ ·
Глⷡ‍҇а , в҃і · ꙁаⷱ‍҇ , рч҃д · Бг҃ъ и҆ ѡⷮц҃ъ г҃а нашего і҆с҃ х҃а , вѣсть , сыи блⷵвенъ въ вѣки , ꙗ҆́ко не лжꙋ . въ дама́сцѣ ꙗ҆́ꙁы́ческїи кнѧ́ꙁь а҆ре́ѳы царѧ̀ , стрежа́ше дама́скъ градъ , ꙗ҆́ти мѧ хотѧ̀ , и҆ ѻ҆ко́нцем̾ въ ко́шницы свѣшенъ быхъ по стенѣ і҆ и҆ꙁбѣгохъ и҆ꙁ рꙋкꙋ е҆го . по хвали́тиⷤ‍ⷷ сѧ не польꙁꙋет̾ ми , прїидꙋ бо въ вѣдѣнїѧ и҆ ѡⷮкрове́нїѧ гн҃ѧ . вѣмъ чл҃ка ѻ҆ х҃ѣ , прежде лѣтъ четыринадесѧте , а҆ще въ тѣлѣ , не вѣмъ , а҆ще ли кромѣ тѣла не вѣм̾ , б҃ъ вѣсть , въсхище́ на бывша такова́го до третїаго нб҃се . и҆ вѣмъ такова̀ чл҃ка , а҆ще въ тѣ́лѣ , и҆ли кромѣ тѣ́ла , не вѣм̾ , б҃ъ вѣ́сть , ꙗ҆́ко въсхищенъ бысть в ра́и , и҆ слы́ша неи̑ꙁреченны гл҃ы , и҆хже не лѣть е҆сть чл҃кꙋ гл҃ати ѻ҆ тако вѣмъ похвалюсѧ , ѻ҆ себѣ ж́е не похвалюсѧ , токмо ѻ҆ не́мощехъ моиⷯ . аще бо въсхощꙋ похвали́ти сѧ , не бꙋдꙋ беꙁꙋменъ , и҆стинꙋ бо рекꙋ . щаждꙋ же е҆да не ка́ко кт҄о въꙁнепщꙋет̾ ѻ҆ мнѣ паче е҆же ви́дитъ мѧ и҆ли слы́шитъ чт҄о ѡⷮ мене . и҆ ꙁа премно́гаѧ ѡⷮкрове́нїа да не превоꙁношꙋсѧ , дасть ми сѧ пакостникъ пло́ти , а҆гг҃лъ сата нинъ , да ми пакости дѣ́етъ , да не превоꙁно шꙋсѧ . ѻ҆ семъ трикра́ты г҃а моли́хъ , да ѡⷮстꙋпитъ ѡⷮ менѐ , и҆ рече ми , довлѣтъ ти блгⷣть моѧ . сила бо моѧ в не́мощи съверша́ е҆тсѧ сла́дцѣ ѹ҆бо похвалюсѧ паче в немощехъ мои̑хъ , да всели́тсѧ в мѧ̀ си́ла хв҃а · ꙁаⷱ‍҇ , рч҃е · Тѣмже бл҃говолю в не́мощехъ , в досажденїихъ въ бѣ́дахъ , и҆ въ и҆ꙁгна́нїи̑хъ , въ тѣсно́ тахъ по х҃ѣ . е҆гда б҄о немощьствꙋю , тогда̀ силен̾ е҆́смь . быхъ несмы́сленъ хвалѧ́сѧ , вы м҄ѧ понꙋ́дисте . а҆ꙁъ б҄о до́лженъ бѣхъ ѡⷮ васъ хвали́мъ быва́ти . ничимже бо лиши́хсѧ прежнихъ а҆пⷵлъ , а҆ще и҆ ничтоже е҆смь · Ꙁна́менїѧ бо а҆пⷵлова съдѣа́шасѧ в васъ , въ всѧ́комъ тер пѣнїи , и҆ в̾ ꙁнаменїих̾ и҆ чюдесѣхъ и҆ си́лахъ · что̀ б҄о е҆сть , е҆гоже лиши́стесѧ паче прочиⷯ цр҃квей , а҆ще точїю ꙗ҆́ко а҆ꙁъ самъ не стꙋжих̾ ваⷨ; дади́те ми неправⷣꙋ сїю̀ . с҄е тре́тїе гото́въ е҆смь прїитѝ к ваⷨ , и҆ не стꙋж̀ꙋ вамъ . не и҆щꙋ б҄о вашихъ , н҄о васъ · Не до́лжна б҄о сꙋть ча́да роди́телемъ снискати и҆мѣнїѧ , н҄о роди́ телїе ча́домъ · А҆́ꙁъ же въ сладость и҆ꙁ̾ждивꙋ , і҆ и҆ꙁ̾ждивенъ бꙋдꙋ по дш҃ахъ вашихъ , а҆ще и҆ па́че ваⷵ люблю̀ менши люби́мъ е҆смь . бꙋ́ди же , а҆ꙁъ не ѻ҆тѧгчи́хъ ваⷨ , н҄о кова́ренъ сы́и , лестїю васъ прїѧ́хъ · Є҆да е҆гоже послахъ к вамъ , тѣмъ лихои҆́м̾ствовахъ ли ваⷵ; ѹ҆молиⷯ ти́та , и҆ с нимъ послаⷯ брата . е҆да лихои́мствова ли чимъ ваⷵ тиⷮ; не тѣмже ли дх҃омъ ходи́ховѣ , не тѣмиже ли стопами; па́ки ли мните , ꙗ҆́ко ѡⷮвѣтъ вамъ твори́мъ; преⷣ бг҃омъ ѻ҆ х҃ѣ гл҃емъ , все же въꙁлюбле́нїи ѻ҆ вашемъ съꙁда́нїи и҆ ѹ҆тверже́нїи · ꙁаⷱ‍҇ , рч҃ѕ · Бою́ же сѧ , е҆да ка́ко пришеⷣ , не ѧ́цѣх̾ же . хощꙋ ѻ҆брѧ́щꙋ васъ , и҆ аⷥ ѻ҆брѧ́щꙋсѧ вамъ , ꙗ҆́кова не хо́щете . да не како рвенїѧ , ꙁа́висти , ꙗ҆́рости , ре́ти , клеветы̀ , шепта́нїѧ , киче́нїѧ , нестрое́нїа · Є҆да̀ паки пришеⷣша мѧ смириⷮ б҃ъ мо́и к вамъ , и҆ въспла́чюсѧ мно́гихъ прежⷣе съгрѣш̾шихъ , и҆ не покаа́вшихсѧ ѻ҆ нечистотѣ и҆ блꙋже́нїи и҆ стꙋдолоⷤствїи ꙗ҆́же съдѣѧ́ша ·
Глⷡ‍҇а , г҃і · рети́цею сѐ грѧдꙋ къ вамъ . да при ѹ҆с тⷯѣ двою̀ и҆л҄и трїеⷯ свѣдѣтелехъ ста́ неⷮ всѧк̾ гл҃ъ . преже рѣхъ , и҆ предъгл҃ю , ꙗ҆ко бы́въ второе , и҆ не сы́и нн҃ѣ пишꙋ , прежде съгрѣшъшимъ , и҆ прочимъ всѣмъ . ꙗ҆́ко а҆ще прїидꙋ паки , не пощажꙋ · ꙁаⷱ‍҇ , рч҃ꙁ · Понеже и҆скꙋшенїе и҆щете гл҃ющаго въ мнѣ х҃а . и҆же въ ваⷵ неи̑ꙁнемогаеⷮ , н҄о мо́жетъ въ ваⷵ . и҆бо а҆́ще и҆ распѧⷮ бысть ѡⷮ немощи , н҄о жи́въ е҆сть ѡⷮ си́лы бж҃їѧ · И҆бо м҄ы немощьствꙋе̑м̾ ѻ҆ немъ , н҄о жи́ви бꙋдемъ с ниⷨ ѡⷮ силы бж҃їѧ въ васъ . себе и҆скꙋша́ите . а҆́ще е҆сте въ вѣрѣ , себе и҆скꙋша́ите . и҆л҄и не ꙁна́ете себе , ꙗ҆́ко і҆с҃ х҃ с въ ваⷵ е҆сть; а҆́ще точїю чиⷨ неи̑скꙋсни е҆сте . ѹ҆пова́ю же , ꙗ҆ко раꙁꙋмѣти и́мате ꙗ҆́ко м҄ы нѣ́смы неи̑скꙋсни · Молиⷨ же сѧ къ б҃ꙋ , не съ твори́ти ваⷨ ни е҆ді́наго ꙁл҄а . не ꙗ҆́ко да м҄ы и҆скꙋсни ꙗ҆́виⷨсѧ , н҄о да и҆ вы̀ доброе сътвори́те , мы́ же ꙗ҆ко неи̑скꙋсни бꙋ́демъ . ничто́же б҄о мо́жемъ на и҆́стинꙋ , н҄о по и́стинѣ . радꙋ́ем же сѧ е҆гда м҄ы немоществꙋеⷨ , вы же си́лни быва́ ете · Се же и҆ мо́лиⷨсѧ ѻ҆ вашемъ съвръше́нїи . сего ради не сы́и ѹ҆ ваⷵ сїѧ пишꙋ , да не пришеⷣ , бесщадно сътворю , по́ власти , ю҆же г҃ь даⷧ‍҇ ми е҆сть въ соꙁданїе . а҆ не на раꙁоренїе · Тѣмже братїе , радꙋ́итесѧ . съверша́итесѧ , ѹ҆ тѣша́итесѧ , тожⷣе мꙋдръствꙋите , миⷬ‍҇ и҆мѣи́те , и҆ б҃ъ любве и҆ ми́ра бꙋдет̾ с вами · Цѣлꙋ́ите дрꙋгъ дрꙋга лоⷠ‍҇ꙁа́нїемъ ст҃ымъ · цѣлꙋ́ютъ в҄ы ст҃їи вс҄и · Блгⷣть г҃а нашого і҆с҃ х҃а , и҆ любы̀ бг҃а и҆ ѡⷮц҃а , и҆ ѻ҆бщенїе ст҃аго дх҃а , съ всѣми ва́ми . а҆ми́нь ·
Конеⷰ‍҇ , посла́нїю к кори́нѳоⷨ второмꙋ . и҆́мать в себѣ Глⷡ‍҇а г҃і . а҆ ꙁаⷱ‍҇ , цр҃квныⷯ л҃в ·
