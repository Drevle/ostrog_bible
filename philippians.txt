Скаꙁ̑ан ́ їе , и҆же къ филипписе́ѻ҆мъ . посла́нїю ст҃ого а҆пⷵла па́вла ·  Сїе посыла́етъ ѡⷮ ри́ма , видѣвъ и҆хъ вкꙋ пѣ же и҆ наѹ҆чи́въ . вина́ же посла́нїю сїа посла́вшимъ филипписеѻⷨ слꙋже́нїе па́влꙋ . и҆ нѣ́кимъ ѻ҆бходѧ́щимъ , и҆ растлѣва́ю щимъ слꙋхи неꙁло́бивѣишихъ , вино́ю сѣни ꙁако́н ныа и҆ ѻ҆брѣ́ꙁанїа , и҆ гл҃ющиⷯ кромѣ сихъ не мощѝ ѻ҆правда́тисѧ . ѹ҆вѣ́дѣвъ а҆пⷵлъ , пи́шетъ къ филипписе́ѻмъ · И҆ пе́рвѣе ѹ҆бо хва́ лит̾ вѣ́рꙋ и҆хъ , и҆ скаꙁꙋетъ себѐ помина́ти и҆хъ . таже повѣдꙋетъ ꙗ҆́ко ѧⷮ бысть в ри́мѣ . ѡⷮвѣща̀ , и҆ ꙗко нѣцыи тѧжцы е҆мꙋ быша въ ю҆́ꙁахъ , ꙁа́ висть нань дви́жꙋще . потом̾ же повелѣва́етъ и҆м̾ дрꙋгъ дрꙋга люби́ти , скаꙁꙋ́а сп҃сово чл҃ко лю́бїе , ꙗ҆ко б҃ъ сыи , чл҃къ бысть на́съ ради , та́же ѻ҆ ѻ҆брѣ́ꙁанїи · И҆ ѻ҆ ветхомъ ꙁако́нѣ ска ꙁа́въ , ꙗ҆́влѧ́етъ про́чее праꙁ̾дно бы́вше ѻ҆брѣ́ꙁанїе · Своею при́тчею и҆ꙁвѣствꙋѧ и҆хъ , и҆ гл҃ѧ , ꙗ҆́ко сїѧ всѧ вмѣнихъ х҃а ради тщетꙋ тѣ мже и҆ ѹ҆ча́щихъ е҆ще ѻ҆ ѻ҆брѣꙁ́анїи и҆ хотѧ́щихъ прел̾сти́ти и҆хъ ѹ҆кори́въ и҆ рекъ врагѝ хв҃ы бы́ти и҆мъ , бл҃годари́тъ филипписе́ѻх̾ ѻ҆ е́же к немꙋ̀ даꙗ҆нїи ѻ҆бще́нїѧ . и҆ наѹ҆чи́въ паки и҆хъ въ ѻ҆бычаехъ , скоⷩ‍҇чаваеⷮ посла́нїе ·

КЪ ФЇЛИПИСЇѠМЪ ПОСЛАНЇЕ СТГО АПЛА па́вла ·
Глⷡ‍҇а , а҃ . ꙁаⷱ‍҇ , сл҃е · Па́велъ и҆ тимоѳе́и , раби і҆с҃ хв҃и , всѣмъ ст҃ымъ ѻ҆ х҃ѣ і҆с҃ѣ , сꙋщимъ въ фїлїп писїихъ съ е҆пⷵкопы и҆ дїа́коны . бл҃года́ть вамъ и҆ ми́ръ , ѡⷮ б҃а ѡⷮц҃а на́ шего , и҆ г҃а і҆с҃ х҃а . бл҃годарю б҃а мое̑го ѻ҆ все́и па́мѧти ва́шеи , всегда̀ въ всѧ́кои мл҃твѣ моеи ꙁа всⷯѣ васъ . с ра́достїю мл҃твꙋ мою творю̀ ѻ҆ ѻ҆бще́нїи вашемъ въ бл҃говѣствонанїе , ѡⷮ пе́рва го дн҃е да́же и҆ до нн҃ѣ , надѣѧвсѧ сїе и҆́стое , ꙗ҆́ко начныи в̾ васъ дѣло бл҃го , и҆ съвершиⷮ е҆̀ да́же до дн҃е і҆с҃ хв҃а , ꙗ҆́коже е҆сть пра́веⷣно мн҄ѣ сїе мꙋдръствовати ѻ҆ всѣхъ васъ , ꙁа е҆же и҆мѣ ти ми въ срⷣцы ваⷵ въ ѹ҆ꙁахъ моиⷯ и҆ въ ѡⷮ вѣте , и҆ і҆ꙁвѣщенїи бл҃говѣстїа , съѻ҆бѣщники ми бл҃года́ти всѣхъ васъ сꙋщихъ · ꙁаⷱ‍҇ , сл҃ѕ · Свѣдѣтель бо ми е҆ сть б҃ъ , ꙗ҆́ко люблю̀ всѣхъ васъ по млⷵти і҆с҃ хв҃ѣ , и҆ ѻ҆ семъ молю сѧ , да любо́вь ва́ ша е҆ще па́че и҆ паче и҆ꙁбы́ то чьствꙋетъ , въ ра́ꙁꙋмѣ , и҆ въ всѧкомъ чю́вьствїи , въ е҆же и҆скꙋша́ти вамъ лꙋ́чьшаѧ , да бꙋ́дете чи́сти и҆ непреткнове́ни въ дн҃ь хв҃ъ , и҆с по́лнени пло́довъ пра́вды і҆с҃ хм҃ъ , въ сла́вꙋ и҆ похвалꙋ̀ бж҃їю · ꙁаⷱ‍҇ , сл҃ꙁ · Раꙁꙋмѣти же ваⷵ хощ̀ꙋ братїе , ꙗ҆ко ꙗ҆же ѻ҆ мн̀ѣ , паче въ спѣхъ бл҃говѣствова́нїю прїидо ша . ꙗ҆коже оу҆́ꙁам̾ мои̑ мъ ꙗ҆́вленѣмъ ѻ҆ х҃ѣ бывшим̾ въ всемъ сꙋдищи , и҆ въ про́чихъ всѣхъ и҆ мно́жаишимъ бра́тїамъ ѻ҆ г҃ѣ , надѣꙗ҆́вшимсѧ ѻ҆ ѹ҆ꙁах̾ мои̑хъ паче дерꙁа́ти беⷥ страха̀ слово бж҃їе гл҃ати · Нѣ́цыи ѹ҆бо по ꙁа́висти и҆ ре́вности . дрꙋꙁїи же и҆ ꙁа бл҃говоле́нїе х҃а пропо вѣдꙋютъ . ѻ҆вы ѹ҆бо ѡⷮ рве́нїа х҃а воꙁвѣща́ютъ нечи́стѣ , мнѧ́ще печа́ль нанестѝ оу҆́ꙁамъ мои̑мъ . ѻ҆́вы же ѡⷮ любвѐ , вѣ́дѧще ꙗ҆ко въ ѡⷮвѣтѣ бл҃говѣствова́нїа леж̀ꙋ . чт҄о ѹ҆бо; ѻ҆ баⷱ‍҇ всѧ́цѣмъ ѻ҆́браꙁомъ , а҆ще вино́ю , а҆ще и҆стинною , х҃с проповѣд́ае̑мъ еⷵ и҆ ѻ҆ семъ ра́дꙋюсѧ , н҄о и҆ въꙁра́дꙋюсѧ вѣ́мъ б҄о ꙗ҆́ко сїе ми съ бꙋдеⷮсѧ въ спⷵнїе ва́шею мл҃твою , и҆ по пода́нїю дх҃а і҆с҃ хв҃а , по чаѧ́нїю і҆ ѹ҆пова́нїю мое̑мꙋ · ꙁаⷱ‍҇ , сл҃и · Ꙗ҆́ко ни ѻ҆ е҆ді́номъ постыжꙋсѧ , н҄о въ всѧ́коⷨ деръꙁнове́нїи , ꙗ҆́коже всегда̀ · И҆ нн҃ѣ въꙁвели́чит сѧ х҃с въ тѣ́лѣ мое̑мъ , а҆ще животомъ , а҆ще ли смер̾тїю . мнѣ б҄о е҆же жити , х҃с . и҆ е҆же оу҆́мрети , приѻ҆брѣтенїе е҆сть . а҆ще ли е҆же жи́ти ми тѣ́ломъ , сїе ми пло́дъ дѣ́лꙋ , н҄о чт҄о и҆ꙁво́лю не вѣм̾ . ѻ҆бдержи́м же е҆смь ѡⷮ ѻ҆бою · жела́нїе и҆мыи раꙁрѣши́тисѧ , и҆ съ хм҃ъ быти мно́го па́че лꙋчше . а҆ е҆же пребыва́ти въ пло́ти , нꙋж́нѣи̑ше е҆сть васъ ради . и҆ сїе и҆ꙁвѣстнѣ вѣмъ ꙗ҆́ко бꙋдꙋ и҆ съпребꙋ́дꙋ всѣмъ вамъ въ ва́шъ ѹ҆спѣхъ и҆ ра́дость вѣ́рѣ , ꙗ҆́ко да похвала̀ ваша и҆ꙁбыточьствꙋетъ ѻ҆ х҃ѣ і҆с҃ѣ въ мнѣ , мои̑мъ прише́ствїемъ па́ки къ вамъ · ꙁаⷱ‍҇ , сл҃ѳ · Точїю досто́инѣ бл҃говѣствова́нїю хв҃ꙋ живѣте , да а҆́ще пришеⷣ и҆ видѣв̾ васъ , а҆ще л҄и кромѣ е д҃ сыи , ѹ҆слы́шꙋ ꙗ҆́же ѻ҆ васъ , ꙗ҆́ко и҆́стиною стои̑тѐ въ е҆ді́номъ дс҃ѣ , и҆ е҆ді́нодꙋшнѣ , сподвиꙁа́ющесѧ по вѣ́рѣ бл҃говѣствова́нїѧ во́ лею , и҆ не колѣбѧ́щесѧ ни ѻ҆ е҆ді́ном же ѡⷮ съпроти́вныхъ , ꙗ҆́же тѣм̾ ѹ҆бо е҆сть ꙗ҆́вле́ нїе поги́бели . вам же сп҃се́нїю . и҆ сїе ѡⷮ б҃а , ꙗ҆ко ваⷨ дарова́сѧ е҆же ѻ҆ х҃ѣ , не то́кмо е҆же въ него вѣ́ровати , н҄о и҆ е҆же по немъ страда́ти , то́и же по́двигъ и҆мꙋще , ꙗ҆ковъ же видѣ́сте въ мнѣ̀ , и҆ нн҃ѣ слы́шите ѻ҆ мнѣ̀ ·
Глⷡ‍҇а , в҃ · Аще ѹ҆бо коѐ ѹ҆тѣше́нїе и҆ ѹ҆моле́нїе ѻ҆ х҃ѣ , и҆ли а҆́ще коѐ ѹ҆тверже́нїе любвѐ , а҆ще нѣ́кое ѻ҆бще́нїе дх҃ꙋ , а҆ще коѐ млⷵрдїе и҆ щедро́ты , и҆спо́лните мою ра́дость , да тоже мꙋдръствꙋите , тꙋже любо́въ и҆мꙋще , е҆ді́нодꙋшни , е҆ді́номꙋ́дрени · Ни е҆ді́ноже чт҄о по рве́нїю , и҆ли по тщесла́вїю н҄о смиреномꙋдрїемъ дрꙋгъ дрꙋга непщꙋ́юще преи̑мѣюща себѐ , не свои̑хъ си ко́ждо блюдꙋще , н҄о дрꙋжнѧго кото́рыиждо сматрѧ́ите · ꙁаⷱ‍҇ , с҃м · Сїе же да мꙋдръствꙋетсѧ въ васъ , е҆же ѻ҆ х҃ѣ і҆с҃ѣ , и҆же въ ѻ҆́браꙁѣ бж҃їи сыи , не въсхи ще́нїемъ непщева̀ бы́ти ра́венъ б҃ꙋ , н҄о себѐ ѹ҆ мали́лъ , ꙁра́къ раба̀ прїимъ , въ подо́бїи чл҃ честѣм̾ быⷡ‍҇ , и҆ ѻ҆́браꙁомъ ѻ҆брѣтесѧ ꙗ҆́коже чл҃къ . смири́лъ себѐ , бы́въ послꙋшли́въ даже до смр҃ти , смр҃тиⷤ‍ⷷ крⷵтнѣи . тⷨѣже и҆ б҃ъ е҆го превъꙁнесѐ и҆ дарова̀ е҆мꙋ и҆мѧ , е҆же паче всѧкого и҆́мени . да ѻ҆ и́мени і҆с҃овѣ всѧко колѣно покло́нитсѧ , нб҃сных̾ , и҆ ꙁемныⷯ и҆ преи̑спо́днихъ , и҆ всѧ́къ ꙗ҆ꙁы́къ и҆сповѣ́сть , ꙗ҆́ко г҃ь і҆с҃ х҃с , въ сла́вꙋ б҃ꙋ ѡⷮц҃ꙋ · ꙁаⷱ‍҇ , см҃а · Тѣмже бра́тїа моѧ , ꙗ҆́коже всегда̀ послꙋшас те менѐ . не ꙗ҆коже въ прише́ствїи моеⷨ то́чїю , н҄о и҆ нн҃ѣ мно́го паче въ ѡⷮше́ствїи мое̑м̾ , съ страхоⷨ и҆ тре́петоⷨ свое сп҃се́нїе съдѣва́ите . б҃ъ бо е҆сть дѣ́иствꙋѧ̑и въ ваⷵ , и҆ еже хотѣти и҆ е҆же дѣ́ѧти ѻ҆ бл҃говоленїи · Всѧ твори́те беꙁ ропта́нїѧ и҆ раꙁмышле́нїѧ , да бꙋ́дете непорочни и҆ цѣли , и҆ чада бж҃їѧ непоро́чна , посредѣ̀ рода строп̾ти́ва и҆ раꙁвраще́на , в ниⷯже ꙗ҆́влѧ́ етесѧ ꙗ҆́коже свѣти́ла въ ми́рѣ , слово живо́тно предръжа́ще , въ похвалꙋ мн҄ѣ въ дн҃ь хв҃ъ · ꙁаⷱ‍҇ , см҃в · Ꙗ҆́ко не вътщѐ текохъ , ни вътщѐ трꙋдиⷯсѧ . н҄о а҆ще и҆ жре́нъ быва́ю , ѻ҆ же́ртвѣ и҆ слꙋж́бѣ вѣры ва́шеѧ , ра́дꙋю̑сѧ , и҆ срадꙋ́юсѧ всѣми вами · Такожде и҆ в҄ы ра́дꙋитесѧ , и҆ срадꙋите ми сѧ · Ѹ҆пова́ю же ѻ҆ г҃ѣ і҆с҃ѣ , тимоѳе́ѧ въ скорѣ послати къ вамъ . да и҆ а҆ꙁъ веселꙋ́ю , ѹ҆ вѣдѣвъ раꙁꙋмно ꙗ҆́же ѻ҆ васъ · Ни е҆ді́наго бо и́маⷨ равнодꙋшна , и҆же прилѣ́жнѣ ѻ҆ ваⷵ пече́т сѧ . всѝ б҄о свои̑хъ с҄и и́щꙋт̾ , а҆ не ꙗ҆́же х҃а і҆с҃а . и҆скꙋство же е҆го ꙁна́ете , ꙁане ꙗ҆коже ѡⷮц҃ꙋ ча́до , съ мною порабо́талъ въ бл҃говѣстїи · Сего же ѹ҆бо ѹ҆пова́ю посла́ти , а҆бїе пов̾негда ѹ҆вѣмъ ꙗ҆же ѻ҆ мнѣ̀ · ꙁаⷱ‍҇ , см҃г · Надѣ́ю же сѧ ѻ҆ г҃ѣ , ꙗ҆́ко и самъ скоро прїидꙋ къ вамъ . потре́бнѣе же въꙁ̾мнихъ , е҆пафроди́та брата и҆ споспѣшника и҆ своистве́на мнѣ вашего же посла́нника и҆ слꙋжителѧ по требѣ мое̑и , посла́ти къ ваⷨ · Поне́же желанїеⷨ желаше ви́дѣти всⷯѣ ваⷵ и҆ тꙋжа̀ , ꙁане слы́ шасте ꙗ҆́ко болѣ . и҆б҄о болѣ̀ блиⷥ смер̾ти , н҄о б҃ъ поми́лова е҆го не е҆гоⷤ‍ⷷ тоⷦ‍҇мо , н҄о и҆ мене , да не ско́рбь на ско́рбь прїимꙋ . скорѣ́е ѹ҆бо послахъ е҆го , да видѣ́вше е҆го па́ки въꙁра́дꙋетесѧ , и҆ а҆ꙁ̾ беꙁпечаленъ пребꙋдꙋ · Прїимѣте ѹ҆бо е҆го ѻ҆ г҃ѣ съ всѧ́кою ра́достїю , и҆ таковыѧ чⷵтныⷯ и҆ мѣи̑те , ꙁане ꙁа дѣло хв҃о до смр҃ти прибли́жи сѧ , понꙋдиⷡ‍҇ себе вседꙋшно , да и҆сплънитъ ва ше лише́нїе , е҆же къ мое̑и слꙋ́жбѣ ·
Глⷡ‍҇а , г҃ . ꙁаⷱ‍҇ , см҃д · Прочее же братїа моѧ , ра́дꙋи̑тесѧ ѻ҆ г҃ѣ . та́ѧже бо писа́ти вамъ , мн҄ѣ ѹ҆бо нелѣ́ностно , ваⷨ же тве́рдо . блюдѣ тесѧ ѡⷮ псо́въ , блюдѣтесѧ ѡⷮ ꙁлыхъ дѣ́лателеи , блюдѣтесѧ ѡⷮсѣче́нїѧ невѣ́рныⷯ · Мы б҄о е҆смы̀ ѻ҆брѣ́ꙁанїе , и҆же б҃ꙋ дх҃омъ слꙋ жимъ . и҆ хва́лимсѧ ѻ҆ х҃ѣ і҆с҃ѣ , а҆ не въ плоть надѣ́емсѧ , и҆бо и҆ а҆ꙁъ надѣа́нїе и҆мѣю въ плоти , а҆ще кт҄о и҆́нъ мниⷮ надѣ́атисѧ въ плоти , а҆́ꙁъ паче , ѻ҆брѣ́ꙁанїе ѻ҆смодне́вное , ѡⷮ рода і҆ил҃ева , колѣ́на венїаминова , е҆вреи́нъ ѡⷮ е҆вреехъ . по ꙁако́ нꙋ фариссе́и , по ре́вности гониⷯ цр҃ковь бж҃їю , по пра́вдѣ ꙁаконнѣи бывъ непоро́чеⷩ‍҇ . н҄о ꙗ҆́же ми бѧ́ хꙋ приѻ҆брѣте́нїа , сїа вмѣнихъ х҃а ради тще т̀ꙋ . н҄о ѹ҆бо и҆ мню̀ вс҄ѧ тщет̀ꙋ быти , ꙁа превъсходѧ́щее раꙁꙋма х҃а і҆с҃а г҃а нш҃его · ꙁаⷱ‍҇ , см҃е · Є҆́гоже ради всⷯѣ ѡⷮщетиⷯсѧ , и҆ мню̀ вс҄ѧ ѹ҆ меты быти да х҃а приѻ҆брѧ́щꙋ . и҆ ѻ҆брѧ́щꙋсѧ ѻ҆ немъ не и҆мыи мое̑ѧ правды ꙗ҆́же ѡⷮ ꙁако́на . н҄о вѣ́рою і҆с҃ хв҃ою , сꙋщꙋю ѡⷮ́ бг҃а правдꙋ , наⷣ вѣрою ꙗ҆́ко раꙁꙋмѣти е҆го , и҆ силꙋ въскресенїа е҆го , и҆ съѻ҆бщенїе стрⷵтеи е҆го , съ ѻ҆браꙁꙋа́сѧ смр҃ти е҆го , а҆́ще како дои̑дꙋ въ воскр҃сенїе мр҃твыхъ . не ꙁанѐ ѹ҆же достигоⷯ , и҆л҄и ѹ҆же съвершиⷯсѧ . гоню́ же , а҆ще и҆ пости́гнꙋ , ѻ҆ немже и҆ пости́женъ быхъ ѡⷮ х҃а і҆с҃а · Бра́тїе , а҆ꙁъ себѐ не ѹ҆̀ помышлѧю дости́гнꙋти . е҆ді́ но же , ꙁа́днихъ ѹ҆бо ꙁабываѧ въ преⷣнѧѧ̑ же простира́ѧсѧ , съ ѹ҆сердїемъ гоню̀ , къ почести вы́шнѧго ꙁва́нїѧ бж҃їѧ ѻ҆ х҃ѣ і҆с҃ѣ · Є҆ли́цы ѹ҆бо съверше́ни , сїе да мꙋдръствꙋиⷨ . и҆ е҆же а҆ще и҆́но чт҄о мы́слите , и҆ сїе б҃ъ вамъ ѡⷮкры́етъ · ѻ҆ба че в неже достиго́хомъ , тоже мꙋдрствовати , и҆ тѣмже пра́виломъ жи́тельствовати , по до́бни ми быва́ите братїе , и҆ сматрѧ́ите не тако ходѧ́щаѧ , ꙗ҆́коже и҆́мате ѻ҆́браꙁъ насъ . мно́ѕи б҄о хо́дѧтъ , и҆хже мно́гажды гл҃ахъ вамъ , нн҃ѣ же и҆ пла́ча гл҃ю , врагѝ крⷵта хв҃а , и҆мже кончи́на , поги́бель , и҆́мже б҃ъ чре́ во , и҆ сла́ ва въ стꙋ́дъ и҆хъ , и҆же ꙁемна́ѧ мꙋдрꙋствꙋю̑ще · ꙁаⷱ‍҇ , см҃ѕ · На́ше бо жи́тїе на нб҃сехъ е҆сть , ѡⷮнꙋдꙋже и҆ сп҃си́телѧ ждемъ г҃а нашего і҆с҃ х҃а , и҆же пре ѻ҆браꙁи́тъ тѣло смире́нїѧ нашего , ꙗ҆ко бы́ти семꙋ съѻ҆бра́ꙁнꙋ тѣ́лꙋ сла́вѣ е҆го , по дѣ́ ис твꙋ е҆же въꙁмога́ти е҆мꙋ , и҆ покори́ти себѣ всѧ́ческаѧ ·
Глⷡ‍҇а , д҃ · Тѣмже братїѧ моа въꙁлю́бленнаѧ , и҆ въ жделѣ́ннаѧ , ра́дость и҆ вѣнецъ мо́и , тако сто́ите ѻ҆ г҃ѣ въꙁлю́бленїи . е҆в̾водїю молю̀ , и҆ синътихїю молю , тоже мꙋ́дръс твовати ѻ҆ г҃ѣ · Є҆́и молю и҆ тебѐ сꙋпрꙋж̾ниче при́сныи , споспѣшьствꙋи и҆мъ ꙗ҆же въ бл҃говѣствова́нїи сподвиꙁа́шасѧ со мною , и҆ съ кли́ ментом̾ , и҆ съ про́чими споспѣшники мои́ми , иⷯже и҆мена въ кни́гахъ живо́тныхъ · ꙁаⷱ‍҇ , см҃ꙁ · Ра́дꙋитесѧ всегда̀ ѻ҆ г҃ѣ , и҆ па́ки рекꙋ ра дꙋитесѧ . кро́тость ваша раꙁꙋмна да еⷵ всѣмъ чл҃комъ . г҃ь бли́ꙁъ , ничтоже пече́тесѧ , н҄о въ всемъ моли́твою и҆ моле́нїемъ съ бл҃годаре́нїем̾ проше́нїѧ ваша да скаꙁꙋюⷮсѧ къ б҃ꙋ . и҆ миръ бж҃їи превъсходѧ́и всѧ́каго ѹ҆ма̀ , да съблюда́ етъ срⷣца ваша и҆ раꙁꙋмѣ́нїа ваша ѻ҆́ х҃ѣ і҆с҃ ѣ · Про́чее же братїе моа , е҆лика сⷮꙋ и́стиⷩ‍҇на , е҆ли́ ка чⷵтна , е҆ли́ка пра́веⷣна , е҆ли́ка пречⷵта и҆ е҆ли́ка прелюб́еꙁна , е҆лика доброхваⷧ‍҇на , а҆́ще каѧ добродѣтеⷧ‍҇ , и҆ а҆ще каѧ похвала̀ , сїѧ помышлѧ́и те , ꙗ҆́же и҆ наѹ҆чи́стесѧ , и҆ прїѧ́сте , и҆ слы́ шасте , и҆ ви́дѣсте въ мнѣ̀ , сїа твори́те , и҆ б҃ъ ми́ра да е҆сть с ва́ми · ꙁаⷱ‍҇ , см҃и · Въꙁра́довах же сѧ ѻ҆ г҃ѣ ве́лми , ꙗ҆́ко ѹ҆же когда̀ въспомѧнꙋсте пещи́сѧ ѻ҆ мнѣ̀ , понеже и҆ пе ча́стесѧ , н҄о непогоⷣнымъ вре́менемъ , ѻ҆бдержистесѧ · Не ꙗ҆́ко по скꙋ́дости гл҃ю . а҆ꙁъ б҄о нави ко́хъ в ни́хже е҆смь , дово́ленъ быти · Вѣмъ и҆ смиритисѧ , вѣм̾ і҆ и҆ꙁбы́точествовати . въ всеⷨ и҆ въ в̾сѣхъ . навыко́хъ , и҆ насыща́тисѧ и҆ а҆л ка́ти , і҆ и҆ꙁбы́точьствовати , и҆ лиша́тисѧ . вс҄ѧ могꙋ ѻ҆ ѹ҆крѣплѧ́ющемъ м҄ѧ і҆с҃ х҃ѣ . ѻ҆баче добрѣ сътвори́сте сприѻ҆бщи́вшесѧ печа́ ли мое́и вѣ́сте же и҆ в҄ы фїлипписїане , ꙗ҆́ко в нача́лѣ бл҃говѣствова́нїа е҆гда̀ и҆ꙁыдоⷯ ѡⷮ македонїи , ни е҆ді́на же ми цр҃ковь ѻ҆бщева́сѧ в̾ слово даа́нїѧ и҆ прїа́тїѧ , точїю в҄ы е҆ді́ни . ꙗ҆́ ко и҆ в селꙋ́ни , и҆ е҆ді́ною и҆ два́щи въ требова́ нїе мое посла́сте ми . не ꙗ҆ко и҆щꙋ даа́нїѧ , н҄о и҆щꙋ плода̀ множа́щагосѧ въ славꙋ вашꙋ . прїаⷯ же вс҄ѧ і҆ и҆ꙁбыточьствꙋю . і҆ и҆спо́лних сѧ прїемъ ѡⷮ е҆пафроди́та посла́нїѧ ѡⷮ ваⷵ , во́ню бл҃гоѹ҆ханїа , жертвꙋ прїа́тнꙋ бл҃гоѹ҆гоⷣнꙋ бг҃ꙋ . б҃ъ же мо́и да и҆сплънитъ всѧко требо ва́нїе ваше , по богаⷮствꙋ свое̑мꙋ сла́вою , ѻ҆ х҃ѣ і҆с҃ѣ . б҃ꙋ же и҆ ѻ҆ц҃ꙋ нашемꙋ сла́ва , въ вѣки вѣ комъ а҆ми́нь · Цѣлꙋ́ите всѧ́каго ст҃а ѻ҆ х҃ѣ і҆с҃ѣ . цѣлꙋюⷮ вы сꙋщаѧ съ мною братїа . цѣлꙋ́ютъ в҄ы вс҄и ст҃їи , паче же и҆же ѡⷮ кесаре́ва домꙋ . Блгⷣть г҃а нашего і҆с҃ х҃а съ всѣми ва́ми а҆ми́нь ·
Конецъ , посла́нїю фїлиписїискомꙋ И́мать в себѣ гла́въ , д҃ . А҆ ꙁачалъ цр҃ковныхъ д҃і ·
