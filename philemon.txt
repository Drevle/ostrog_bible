Скаꙁа́нїе и҆же къ фїлимонꙋ посла́нїю , ст҃а́го а҆пⷵла па́вла · Сїе посыла́етъ ѡⷮ ри́ма , вина же посла́нїю сїѧ . ѻ҆ни́сиⷨ рабъ фїлимо́новъ бѣжа̀ , и҆ при стꙋ́пль къ а҆пⷵлꙋ , наѹ҆ченъ бысть ѡⷮ не го , и҆ бысть е҆мꙋ потре́бенъ въ слꙋженїе . ѻ҆ семъ ѹ҆бо пи́шетъ къ фїлимо́нꙋ , прикаꙁываѧ е҆мꙋ ѻ҆ни́сима да прилежи́тъ ѻ҆ немъ и҆́скрено . и҆ не мнѣти е҆го ктомꙋ а҆ки раба̀ , н҄о ꙗ҆́коже бра́ та · Ꙁавѣщава́ етъ же е҆мꙋ и҆ ѻ҆би́тель приѹ҆гото́вити . да а҆ще тамо по́идетъ ѻ҆брѧ́щетъ гдѣ пребꙋдетъ . и҆ та́ко скончава́етъ посла́нїе · Вѣ́домо же да бꙋдетъ , ꙗ҆ко сеи ѻ҆ни́симъ свѣ дѣтельствꙋ сподо́бисѧ , сирѣ́чь мꙋче́нїю . в ри́м̾ стѣмъ гра́дѣ терти́лꙋ ѹ҆бо ѻ҆́бласть держа́ щꙋ , го́ленемъ съкрꙋше́нїе . и҆ ме́чное претерпѣвша мꙋченїе ·

КЪ ФЇЛИМОНУ ПОСЛАНЇЕ СТГО АПЛА па́вла ·
Глⷡ‍҇а , а҃ ·  Па́велъ ю҆́ꙁник̾ і҆с҃ хв҃ъ , и҆ тимоѳе́и братъ , филимо́нꙋ въꙁлюбле́ номꙋ и҆ спос пѣшникꙋ на́шемꙋ , і҆ а҆пфїи сестрѣ въꙁлю́бленнѣи , і҆ а҆рхи́ппꙋ сꙋщемꙋ во́инꙋ на́шемꙋ , и҆ домаⷲнеи твоеи цр҃кви . блгⷣть ва́мъ и҆ ми́ръ , ѡⷮ́ бг҃а ѡⷮц҃а и҆ г҃а нашего і҆с҃ х҃а . бл҃годарю̀ б҃а мое̑го , всегда̀ памѧть тво рѧ̀ въ мл҃твахъ мои̑хъ , слы́шавъ любо́вь твою и҆ вѣрꙋ ю҆́же и҆́ма́ши къ г҃ꙋ на́шемꙋ і҆с҃ х҃ꙋ , и҆ къ всѣмъ ст҃ ым̾ . ꙗ҆́ко да ѻ҆бще́нїе твоеа̀ вѣ́ры дѣиствовано бꙋд́етъ , в ра́ꙁꙋмѣ всемꙋ бл҃гꙋ и҆же ѻ҆ х҃ѣ і҆с҃ѣ · Ра́дость б҄о и҆́мамъ мно́гꙋ и҆ ѹ҆тѣше́нїе , ѻ҆ любвѝ тво е́й , ꙗ҆́ко ѹ҆тро́бы ст҃ыхъ почи́ша тобо́ю бра́те · Сего ради и҆ мно́го дерꙁнове́нїе и҆́мамъ ѻ҆ х҃ѣ , повелѣва́ти тебѣ е҆же потребно е҆сть любвѐ ради , пачеⷤ‍ⷷ и҆ молю̀ тако́въ сы́и , ꙗ҆коже па́велъ ста́рецъ и҆ мл҃твеникъ , нн҃ѣ же и҆ съ оу́ꙁникъ і҆с҃ х҃ꙋ · Молю́ тѧ ѻ҆ мое̑мъ ча́дѣ , е҆гоже роди́хъ въ оу҆́ꙁахъ моиⷯ ѻ҆ни́сима , и҆ ногда̀ тебѣ непотре́бна нн҃ѣ же тебѣ̀ и҆ мн҄ѣ бл҃гопотре́бна , е҆гоже въспосла́х ти . т҄ы же е҆го , си́рѣчь мою̀ ѹ҆тро́бꙋ прїимѝ , е҆гоже аⷥ хотѣхъ ѹ҆ себѐ держа́ти , да въ тебѐ мѣсто послꙋж́итъ ми въ оу́ꙁахъ бл҃говѣствова́нїа . бес̾ твое́ѧ же во́лѧ ничто́же въсхотѣхъ сътвори́ти да не а҆́ки по нꙋж́и бл҃гое твоѐ бꙋ детъ , н҄о по во́ли . неглѝ б҄ о ради сего раꙁлꙋ чи́сѧ въ ча́съ , да вѣ́чна того̀ прїимеши , н҄о не ꙗ҆коже раба̀ ктом̀ꙋ , н҄о вы́ше раба̀ , брата въꙁлю́блена , пачеⷤ‍ⷷ мн҄ѣ , ко́лми же паче теб̀ѣ , и҆ по́ плоти и҆ ѻ҆́ г҃ѣ; а҆ще ѹ҆бо и҆́маши мене ѻ҆бѣщника , прїими сего̀ ꙗ҆́коже менѐ . а҆ще же въ чесо́мъ ѻ҆бидѣ тебѐ , и҆л҄и до́лженъ е҆сть , мн҄ѣ сїе вмѣнѝ . аⷥ па́велъ написахъ рꙋко́ю мое́ю , а҆ ꙁъ въꙁдамъ , да не рекꙋ теб̀ѣ . ꙗ҆́ко и҆ са́мъ собо́ю ми е҆си до́лженъ т҄ы . е́й брате аⷥ да полꙋч̀ ꙋ е҆же прош̀ꙋ ѹ҆ тебѐ ѻ҆́ г҃ѣ , ѹ҆по ко́и мою̀ ѹ҆тро́бꙋ ѻ҆́ г҃ѣ . надѣѧ́всѧ послꙋша́нїю твое̑мꙋ написа́хъ теб̀ѣ , вѣ́дыи ꙗ҆́ко и҆ паче е҆же гл҃ю сътвори́ши . кꙋпно же и҆ ѹ҆гото́ви ми ѻ҆би́тель . ѹ҆пова́ю б҄о ꙗ҆ко мл҃тва́ми ва́шими дарова́нъ бꙋдꙋ ваⷨ . цѣлꙋетъ т҄ѧ е҆пафраⷵ сꙋщїи съ мно́ю плѣ́нникъ , ѻ҆ х҃ѣ і҆с҃ѣ . ма́рко , а҆риста́рхъ . ди́масъ . лꙋка̀ съпоспѣшницы моѝ . блгⷣть г҃а нашего і҆с҃ х҃а съ дх҃омъ вашим̾ а҆ми́нь ·
Конецъ посла́нїю и҆же къ филимо́нꙋ · И҆́мать в себѣ , Глⷡ‍҇а , а҃ ,
