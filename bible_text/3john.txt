Скаꙁа́нїе і҆ѻ҆а́ннова тре́тїѧ́го посла́нїѧ ·   Есть посла́нїе сїе ѻ҆ страннолю́бїи . и҆ пе́рвѣе ѹ҆бо хва́лит̾ га́и̑ѧ свѣдѣтельствꙋе̑ма ѡⷮ всѣх́ъ ѻ҆ страннолю́бїи . и҆ мо́литъ е҆го въ таковомъ и҆ꙁволе́нїи пребывати , и҆ прїимати и҆ провожа́ти братїю . па́ки же приноⷵ е҆го хва́литъ · Ѹ҆карѧ́етъ же диѻ҆тре́феѧ , ꙗ҆ко н҄и са́мъ дае̑тъ ни́щимъ , н҄о і҆ и҆нымъ въꙁбранѧ́ет̾ , и҆ мно́го блꙋдѧща . таковы́ѧ же гл҃етъ чюжи́мъ быти ѡⷮ и҆́стины , и҆ невѣ́дѣти бг҃а . дими́трїѧ̑ же прїимати , свѣдѣтельствꙋѧ е҆го до́браѧ дѣ́ла ·

СОБОРНОЕ ПОСЛАНЇЕ ІѠАННОВО г҃ѐ .
Глⷡ‍҇а , а҃ · ꙁаⷱ‍҇ , о҃ѕ ·  Ста́рецъ , га́і̑е̑ви въꙁлю́бленномꙋ , е҆гоже а҆ꙁъ люблю̀ въи҆́стинꙋ · Въꙁлю́бленне , па́ че всⷯѣ молю́сѧ ѻ҆ тебѣ , спѣѧ̑ти , и҆ ꙁдравъствовати , ꙗ҆́коже спѣ́етъ ти сѧ дш҃а . радовасѧ ѕѣло , грѧдꙋщимъ братїѧⷨ , и҆ свѣдѣтельствꙋю̑щимъ твою и҆́сти́нꙋ , ꙗ҆́коже т҄ы въ и҆́стинѣ хо́диши . бо́лша сеа̀ не и҆́мамъ радости , да слы́шꙋ моѧ чада въ и҆́стинѣ хо́ дѧща · Въꙁлю́блене , вѣ́рно твориши , е҆же аще дѣ́лаеши въ братїю и҆ въ стра́н̾ныхъ , и҆же свѣдѣтельствоваша твое́й любвѝ преⷣ цр҃ковїю , и҆хже до́брѣ твориши преⷣпосла́въ достоино бг҃ꙋ . ѻ҆ и҆́мени б҄о е҆го и҆ꙁыдо́ша , ничтоже прїе̑млюще ѡⷮ ꙗ҆́ꙁы́къ . м҄ы ѹ҆бо до́л̾жни е҆смы прїи̑мати таковы́хъ , да поспѣшницы бꙋ́демъ и҆́стинѣ · писаⷯ цр҃кви , н҄о первьстволю́бецъ иⷯ , диѻ҆трефесъ не прїе̑млетъ насъ . сего ради а҆ще прїидꙋ , въс помѧн̀ꙋ е҆мꙋ дѣ́ла ꙗ҆́же творитъ , словесы̀ лꙋка́ выми ѹ҆карѧ́ѧ насъ . и҆ недово́ленъ бываѧ ѻ҆ сихъ . ни са́мъ прїе́млетъ братїю , и҆ хотѧ́ щимъ въꙁбранѧеⷮ . и҆ ѡⷮ цр҃кви иꙁго́нитъ · Въꙁ лю́блене , не ѹ҆подоблѧисѧ ѕло́мꙋ , н҄о бл҃го́мꙋ . бл҃ готворѧ́ѝ , ѡⷮ бг҃а е҆сть . а҆ ꙁло́е творѧѝ , не ви дѣ̀ бг҃а . дими́трїе̑ви свѣдѣтельствовасѧ ѡⷮ всⷯѣ , и҆ ѡⷮ са́мыѧ и҆́стины , и҆ м҄ы же свѣдѣ тельствꙋе̑мъ · И҆ вѣ́сте ꙗ҆ко свѣдѣтельство на́ше и҆́стинно е҆сть · Мно́га и҆мѣх̾ писа́ти н҄о не хощꙋ черни́лоⷨ и҆ тростїю тебѣ̀ писа́ти . ѹ҆по ва́ю же а҆́бїе ви́дѣти т҄ѧ , и҆ ѹ҆сты̀ къ ѹ҆с то́мъ гл҃ати . ми́ръ тебѣ . цѣлꙋ́ютъ т҄ѧ дрꙋ́ꙁи . цѣлꙋ́и дрꙋги по́ и҆мени а҆ ми́нь ·
Конеⷰ‍҇ посла́нїю і҆ѻ҆а́нновꙋ тре́тїемꙋ . А҆ и҆́мать в себѣ , Глⷡ‍҇а , а҃ . а҆ цр҃ковное ꙁаⷱ‍҇ , а҃ ·
