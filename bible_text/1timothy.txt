Скаꙁа́нїе е҆же к тимоѳе́ю перваго посла́нїа ст҃го а҆пⷵла па́вла ·  Сїе посыла́етъ ѡⷮ лаѻ҆дикїи . вина́ же пос ла́нїю сїѧ е҆сть . въ е҆фе́сѣ нѣцыи і҆ѹ҆де́иски живꙋще , начина́хꙋ и҆́нако ѹ҆чи́ти , и҆ прельща́ти простѣишихъ и҆ꙁвѣтомъ ꙁа ко́на · Сїе же ѹ҆слы́шавъ а҆пⷵлъ , вели́тъ тимоѳе́ю та́мо пребывати на и҆справле́нїе и҆мъ . пи́шет же посла́нїе сїе , и҆ пе́рвѣе ѹ҆бо въспомина́етъ тимоѳе́ю вѣдꙋщемꙋ ю҆же въ х҃а вѣрꙋ , ѹ҆ча̀ е҆го ѻ҆ ꙁако́нѣ въꙁбранѧ́ти гл҃ющиⷨ не по пра́вомꙋ ѹ҆че́нїю , и҆ ꙁапрѣща́ти и҆мъ . и҆бо и҆ са́мъ и҆ме не́ѧ и҆ а҆леѯа́ндра , погрѣши́вшихъ ѻ҆ вѣре пре да́лъ е҆сть сатанѣ̀ , да нака́жꙋтсѧ не хꙋли́ти . сїѧ въспомѧнꙋвъ , про́чее ѹ҆ставлѧеⷮ е҆мꙋ пра ви́ла цр҃ко́внаѧ , ѻ҆ мл҃твѣ , како и҆ гдѣ̀ і҆ ѻ коиⷯ подоба́етъ моли́тисѧ . і҆ ѻ҆ е́же моⷧ‍҇ча́ти въ цр҃кви жена́мъ , и҆ па́че ѹ҆чи́тисѧ а҆ не ѹ҆чи́ти и҆мъ · ѻ҆ е҆пⷵкопѣх̾ и҆ преꙁви́терѣхъ и҆ дїѧ́конѣхъ , ка́ко и҆ ка́цѣмъ бы́ти подоба́етъ поставлѧ́емымъ · ѻ҆ сꙋщих̾ въ цр҃кви вдови́цахъ , ѡⷮ ко ли́къ лѣтъ подоба́ет̾ и҆мъ съчита́тисѧ , и҆ ка́ковѣмъ лѣпо иⷨ быти подоба́етъ и҆ ка́ко иⷨ подоба́ет̾ внима́ти , ѻ҆ е́же цѣломꙋ́дрити ю҆нѣ́и шихъ , и҆ велѣти паче посѧга́ти , а҆ не скве́рно жи́ти . і҆ ѻ҆ е҆же ѹ҆чи́ти бога́тыхъ не высо́ко мꙋдръствова́ти , ниже ѹ҆пова́ти на богаⷮство ги́блющее · Сїѧ расчини́въ велитъ е҆мꙋ сїѧ ѹ҆ чи́ти . и҆ ктомꙋ̀ воды̀ не пи́ти . внима́ти же себѣ̀ и҆ ѹ҆че́нїю . вѣ́дꙋще ꙗ҆́ко бꙋдꙋтъ времена̀ , въ ниⷯже ѡⷮстꙋпѧтъ нѣ́цыи ѡⷮ вѣры . наѹ҆чи́в же чи́стымъ быти бра́шноⷨ · И҆ꙁвѣща́въ е҆мꙋ , ѡⷮвраща́тисѧ спо́рливых̾ вꙁыска́нїи , а҆ки скверныⷯ ѻ҆ них же нѣцыи хвалѧ́щесѧ престꙋпи́ша вѣрꙋ пра́вꙋ , си́це скончава́етъ посла́нїе ·

КЪ ТЇМОѲЕЮ ПОСЛАНЇЕ СТГО АПЛА па́вла , а҃ е ·
Глⷡ‍҇а , а҃ . ꙁаⷱ‍҇ , со҃и · Па́велъ посла́нникъ і҆с҃ хв҃ъ , по повелѣ́нїю б҃а , сп҃са на́шего , и҆ г҃а і҆с҃ х҃а . ѹ҆пова́ нїѧ на́шего · Тимоѳе́ю при́сномꙋ ча́дꙋ въ вѣ́рѣ . бл҃года́ть , млⷵть , и҆ ми́ръ , ѡⷮ б҃а ѡⷮц҃а на́шего , і҆с҃ х҃а г҃а на́шего . ꙗ҆́коже ѹ҆молихъ тѧ пребы́ти въ е҆фе́сѣ , и҆ды́и въ македо́нїю , да ꙁапрѣти́ши нѣ́кои̑мъ , не ходи́ ти къ и҆нымъ ѹ҆чи́телемъ , ниже внима́ти ба́снемъ и҆ родосло́вїемъ бесконе́чным̾ , ꙗ҆́же стѧꙁа́нїѧ па́че творѧтъ , а҆ не бж҃їе строе̑нїе е҆же въ вѣ́рѣ · Главиꙁна же бл҃говѣ́ стїю е҆сть , любы̀ ѡⷮ чи́ста срⷣца и҆ со́вѣсти бл҃ги и҆ вѣ́ры нелицемѣ́рныѧ . и҆хже нѣ́цыи погрѣши́вше , ѹ҆кло ни́шасѧ въ беꙁꙋм́наѧ словеса̀ . хотѧ́ще бы́ти ꙁаконоѹ҆чи́тели , не раꙁꙋмѣюще ни ѧ҆же гл҃ютъ , ни ѻ҆ ни́хже ѹ҆твержа́ютсѧ · ꙁаⷱ‍҇ , со҃ѳ · Вѣмы же ꙗ҆́ко добръ ꙁако́нъ е҆сть , а҆ще кт҄о е҆го ꙁако́ннѣ твори́тъ . вѣ́дыи с҄е , ꙗ҆́ко пра́веⷣникꙋ ꙁако́нъ не лежиⷮ · Но̑ беꙁ̾ꙁако́ннымъ и҆ непокори́вымъ , нечести́вым же и҆ грѣшникомъ . и҆ непра́вед нымъ , и҆ скве́рнымъ . хꙋлникомъ ѡⷮц҃а и҆ мт҃ре досади́телемъ , мꙋжеѹ҆бїицамъ , блꙋ́дникомъ , мꙋ жело́жникомъ . раꙁбо́иникомъ . клеветнико́мъ . ско толо́жникомъ . лжи́вымъ . клѧтвопрестꙋ́пникоⷨ . и҆ а҆ще чт҄о и҆́но ꙁрⷣа́вомꙋ ѹ҆че́нїю проти́витсѧ · По бл҃говѣ́стїю сла́вы бл҃же́наго ба҃ , е҆же мнѣ ѹ҆ вѣ́рено бы́сть . ꙁаⷱ‍҇ , с҃п · И҆ бл҃годарю ѹ҆крѣплѧ́ющаго м҄ѧ х҃а і҆с҃а г҃а на́ шего . ꙗ҆́ко вѣ́рна м҄ѧ непщева , положи́въ м҄ѧ въ слꙋж́бꙋ , бы́вш ̾ а м҄ѧ и҆ногда̀ хꙋ́лника , и҆ гонителѧ , и҆ досади́телѧ , н҄о поми́лованъ быⷯ , ꙗ҆ко не вѣ́дыи сътвори́хъ въ невѣрьствїи . ѹ҆ преѹ҆мно́жи же сѧ бл҃годаⷮ г҃а на́шего і҆с҃ х҃а , съ вѣ́рою и҆ любо́ вїю ꙗ҆́же ѻ҆ хѣ і҆с҃ѣ · ꙁаⷱ‍҇ · Вѣ́рно сло́во , и҆ всѧ́комꙋ прїѧ́тїю досто́ино , ꙗ҆ ко хс҃ і҆с҃ прїиде въ ми́ръ грѣшники спⷵти , ѡⷮ нихже пе́рвыи е҆смь а҆́ꙁъ · Но̑ сего̀ ради поми́лованъ быⷯ , да ѻ҆ мн̀ѣ пе́рвомъ пока́жетъ і҆с҃ х҃с вс҄е долготерпѣ́нїе , ꙁа ѻ҆́браꙁъ хотѧ́щиⷯ вѣ́рова ти е҆мꙋ въ жи́ꙁнь вѣ́чнꙋю . царю же вѣ́комъ , нетлѣ́нномꙋ . неви́димомꙋ е҆ді́номꙋ премꙋ́дрꙋ б҃ꙋ , чтⷵь и҆ сла́ва въ вѣки вѣко́мъ а҆ми́нь · ꙁаⷱ‍҇ , сп҃а · Сїе̑ же ꙁавѣща́нїе предаю ти ча́до тимоѳе́е , по бы́вшихъ на́ тѧ пре́жде пррⷪ‍҇чествїихъ , да вои̑нствꙋе̑ши въ нихъ до́брымъ вои҆́ньством̾ , и҆мѣѧ вѣрꙋ и҆ бл҃гꙋ со́вѣсть , е҆ѧ̑же нѣ́цыи ѡⷮри́нꙋвше , ѡⷮ вѣ́ры ѡⷮпадо́ ша , ѡⷮ ниⷯже е҆сть и҆мене́и и҆ а҆лекса́ндръ , иⷯже и҆ предахъ сата нѣ̀ , ꙗ҆ко да нака́жⷮꙋсѧ не хꙋлити ·
Глⷡ‍҇а , в҃ . ꙁаⷱ‍҇ , сп҃в · Молю ѹ҆бо пре́жде всѣхъ твори́ти мл҃т вы , моле́нїѧ , проше́нїѧ , бл҃годаре́нїѧ ꙁа всѧ чл҃ки , ꙁа цр҃ѧ  , и҆ ꙁа всѧ и҆же въ власти сꙋть , да ти́хо и҆ беꙁмо́л̾вно жи тїе поживемъ , въ всѧ́комъ бл҃говѣ́рїи и҆ чистотѣ · Се̑ бо добро̀ и҆ прїа̑тно преⷣ сп҃си́те лемъ на́шимъ бг҃омъ , и҆же всѣмъ чл҃комъ хо́ щетъ спⷵти́сѧ , и҆ в ра́ꙁꙋмъ и҆́стинныи прїити · Є҆ді́нъ бо е҆сть б҃ъ , и҆ е҆ді́нъ хода́таи б҃ꙋ и҆ чл҃комъ , чл҃къ х҃с і҆с҃ , да́выи себе и҆ꙁбавле́нїе ꙁа всⷯѣ . свѣдѣтельство времены свои̑ми . в не́же поста́вленъ быхъ а҆ꙁъ проповѣдникъ и҆ а҆пⷵлъ · И҆́стинꙋ гл҃ю ѻ х҃ѣ не лжꙋ , ѹ҆чи́тель ꙗ҆ꙁы́ комъ въ вѣ́рѣ и҆ і҆стинѣ · Хощꙋ ѹ҆бо да мл҃т вы творѧ́тъ мꙋжїе на всѧ́коⷨ мѣ́стѣ , въꙁдѣ́юще прпⷣбныѧ рꙋ́ки беꙁ гнѣва и҆ раꙁмыш ле́нїѧ · Та́кожде и҆ жены̀ въ ѹ҆краше́нїи , и҆ ѹ҆ творе́нїи смире́номъ . съ стыдѣ́нїемъ и҆ цѣломꙋдрїемъ , ѹ҆краша́ти себе , не въ плете́нї ихъ , ни ꙁла́томъ и҆ли би́серомъ , и҆ли ри́ꙁами мно гоцѣ́нными , н҄о ꙗ҆коже подоба́етъ жена́мъ , ѻ҆бѣщава́ющемсѧ бл҃гочⷵтїю дѣлесы бл҃ги́ми · Жена̀ въ беꙁмо́лвїи да ѹ҆чи́тсѧ , съ всѧ́кимъ покоре́нї емъ · Женѣ же ѹ҆чи́ти не повелѣва́ю , ни вла дѣти наⷣ мꙋжемъ , н҄о бы́ти въ беꙁмо́лвїи · А да́мъ бо пре́жде съꙁданъ бы́сть , потом же е҆вва . и҆ а҆да́мъ не прельсти́сѧ , жена же прель сти́вшисѧ , въ престꙋпле́нїи бы́сть , сп҃се́тъ же сѧ чадоро́дїѧ ра́ди , а҆ще пребꙋ́детъ въ вѣ́рѣ и҆ любви , и҆ въ ст҃ыни съ цѣломꙋдрїемъ .
Глⷡ‍҇а , г҃ . ꙁаⷱ‍҇ , сп҃г · Вѣ́рно сло́во , а҆ще кт҄о е҆пи́скопьствꙋ хо́ щетъ , добр̀ꙋ дѣлꙋ жела́етъ · Подобаеⷮ же е҆пи́скопꙋ бы́ти непоро́чнꙋ , е҆ді́нои женѣ мꙋж́ꙋ , тре́ꙁвенꙋ , цѣломꙋ́дрꙋ , бл҃го говѣ́инꙋ , че́стнꙋ , страннолюби́вꙋ , ѹ҆чи́тел̾нꙋ , не пїѧ́ницы , не бїицы , не сварливꙋ , не неⷨшелои̑м цꙋ н҄о кроⷮкꙋ · Не ꙁави́стливꙋ , не сребролю́бцꙋ , свое̑го дома до́брѣ правѧщꙋ , чада и҆мꙋщ́ꙋ въ послꙋшанїи съ всѧ́кою чистотою · А҆ще бо кт҄о свое̑го домꙋ не ѹ҆мѣ́етъ пра́вити , ка́ко ѻ҆ цр҃к ви бж҃їи прилежа́ти въꙁмо́жетъ; не новокр҃щенꙋ . да не раꙁгордѣвсѧ въ грѣхъ впадеⷮ , и҆ в сѣть дїа́волю . подоба́ет̾ же е҆мꙋ и҆ свѣдѣ т́ельство добро̀ и҆мѣти ѡⷮ внѣшнихъ , да не въ поноше́нїе въпадеⷮ , и҆ въ сѣть непрїа́ꙁненꙋ · дїа́коноⷨ же та́коже чи́стомъ , не двоесло́вцеⷨ , не вин̀ꙋ мно́гꙋ внима́ющемъ , не скверностѧжа́тел ном , н҄о и҆мꙋщемъ таи́нство вѣ́ры въ чи́с тѣи со́вѣсти . и҆ сїи же ѹ҆бо да и҆скꙋша́ютсѧ преже , потоⷨ же да слꙋжаⷮ непоро́чни сꙋще · же намъ же та́коже чистам̾ не клевети́вамъ , не наваⷣницамъ , треꙁ̾венамъ , вѣрнымъ ѻ҆ всемъ · дїа́кони да быва́юⷮ е҆ді́нои жен̀ѣ мꙋж́и , ча́да до́б рѣ ꙁастꙋпа́юще , и҆ своѧ до́мы . слꙋжи́вшеи б҄о добрѣ , степе́нь себѣ̀ до́бръ сниска́ютъ , и҆ мно́го дер̾ꙁнове́нїе въ вѣрѣ ѻ҆ х҃ѣ і҆с҃ѣ · ꙁаⷱ‍҇ , сп҃д · Сїѧ̀ пишꙋ тебѣ  , ѹ҆пова́ѧ прїити к тебѣ скоро . а҆́ще же ꙁаме́длю , да ѹ҆вѣ́си како подо ба́ет̾ въ домꙋ бж҃їи жи́ти; ꙗ҆́же е҆сть цр҃кви б҃а жи́ва , сто́лпъ и҆ ѹ҆тверженїе и҆стины , и҆ и҆сповѣ дꙋе̑мы̏ велїка еⷵ бл҃гочⷵтїѧ та́ина · Бг҃ъ ꙗ҆́ви́сѧ въ плоти , ѻ҆правдасѧ въ дс҃ѣ , покаꙁа́сѧ а҆гг҃ломъ , проповѣ́данъ бысть въ ꙗ҆ꙁы́цѣхъ , вѣрова же сѧ въ ми́рѣ , въꙁнесесѧ въ славѣ ·
Глⷡ‍҇а , д҃ . Дх҃ъ же ꙗ҆́вственѣ гл҃етъ , ꙗ҆́ко въ пос лѣ́днѧа времена̀ ѡⷮстꙋ́пѧтъ нѣ́цыи ѡⷮ вѣры , вне́млюще дх҃овомъ лестьчемъ и҆ ѹ҆че́нїемъ бѣсов̾скиⷨ , въ лицемѣрїи лжесло ве́сникъ , съж̾женыⷯ свое́ю совѣстїю , въꙁбранѧ́юще жени́тисѧ , ѹ҆далѧ́тисѧ ѡⷮ брашеⷩ‍҇ , ꙗ҆́же б҃ъ сътвори́ въ снѣде́нїе съ бл҃годаре́нїемъ вѣ́р нымъ , и҆ поꙁна́вшимъ и҆́стинꙋ · ꙁаⷱ‍҇ , сп҃е · Ꙁанѐ всѧ́ко съꙁда́нїе бж҃їе добро̀ , и҆ ничтоже ѡⷮмѣтно съ бл҃годаре́нїемъ прїе́млемо . ѻ҆сщ҃а́ет бо сѧ сло́вомъ бж҃їимъ и҆ мл҃твою · Сїѧ вс҄ѧ ска ꙁа́ѧ бра́тїи , до́бръ бꙋ́деши слꙋжи́тель х҃ꙋ і҆с҃ꙋ  , питаеⷨ словесы вѣ́ры , и҆ до́брымъ ѹ҆че́нїемъ , е҆мꙋж́е послѣдовалъ е҆си · Скве́рных же и҆ і҆ꙁ̾гни́вшиⷯ ба́снеи ѡⷮрица́исѧ . ѻ҆бꙋча́и же себе къ бл҃гочⷵтїи . тѣле́сное бо ѻ҆бꙋче́нїе , въ ма́лѣ е҆сть поле́ꙁно , а҆ бл҃гоче́стїе , на все поле́ꙁно е҆сть , ѻ҆бѣтова́нїе и҆мѣ́ѧ живота̀ нн҃ѣшнѧго и҆ грѧдꙋщаго · ꙁаⷱ‍҇ , сп҃е · Вѣ́рно сло́ во и҆ всѧ́комꙋ прїѧ̑тїю досто́ино · На сїе бо и҆ трꙋжа́емсѧ , и҆ поноша́еми есмы̀ , ꙗ҆́ко ѹ҆пова́хомъ на́ б҃а жи́ва , и҆же е҆сть сп҃ си́тель всⷨѣ чл҃коⷨ , па́че же вѣ́рнымъ . ꙁавѣщава́и сїѧ и҆ ѹ҆чѝ · Никтоже ѻ҆ ю҆́ности твое́й да не нерадит̾ , н҄о ѻ҆́брⷥа бꙋ́ди вѣ́рныⷨ , сло́вомъ , жи́тїемъ , любо́вїю , дх҃омъ , вѣ́рою , чистото́ю . до́ндеже прїидꙋ , вне́мли чте́нїю , ѹ҆тѣше́нїю , ѹ҆че́нїю , не нерадѝ ѻ҆ своемъ дарова́нїи живꙋщемъ в тебѣ , е҆же дано̀ тебѣ бы́сть пррⷪ‍҇чествомъ , съ въꙁложе́нїемъ рꙋ́ кꙋ сщ҃е́нничества . въ си́хъ поѹ҆ча́исѧ , въ си́хъ пребыва́и , въ си́хъ раꙁꙋмѣва́и · да преⷣспѣѧ́нїе твоѐ ꙗ҆́влено бꙋдеⷮ въ всⷯѣ · Внима́и себѣ и҆ ѹ҆ че́нїю . и҆ пребыва́и в ни́хъ . сїѧ бо творѧ̀ , и҆ са́мъ сп҃се́шисѧ , и҆ послꙋша́ющеи тебѐ ·
Глⷡ‍҇а , е҃ . ꙁаⷱ‍҇ , сп҃е · Ста́рцꙋ не творѝ па́кости , н҄о ѹ҆тѣша́и ꙗ҆́коже ѡⷮц҃а . ю҆́ноша , ꙗ҆́коже бра́тїю , ста́рица , ꙗ҆́коже мт҃ре . ю҆́ныѧ ꙗ҆коже се́стры , съ всѧ́кою чистото́ю . вдови́ца чтѝ , сꙋ щаѧ и҆́стинныѧ вдови́ца . а҆ще ли каѧ вдови́ца ча́да и҆ли внꙋча́та и҆́мать , да ѹ҆ча́тсѧ пре́жде свои до́мъ бл҃гочести́во ѹ҆стро́ити , и҆ че́сть въꙁ да́ти роди́телем̾ · Сїе бо е҆сть бл҃гоѹ҆го́дно преⷣ бг҃омъ · А҆ сꙋщаѧ и҆стиннаѧ вдови́ца и҆ ѹ҆е̑дине́ на , ѹ҆пова̀ на́ б҃а , и҆ пребыва́етъ въ мл҃тваⷯ и҆ моле́нїихъ , дн҃ь и҆ но́щь . а҆ пита́ющиѧ̑сѧ простра́нно , жива̀ ѹ҆мерла̀ . сїѧ ꙁавѣщава́и , да непоро́чни бꙋдꙋтъ · Аще ли кт҄о ѻ҆ свои̑хъ , па́че же ѻ҆ при́сныхъ не промышлѧ́етъ ни прилежит̾ , вѣ́ры ѡⷮве́рглъсѧ е҆сть , и҆ невѣ́рнаго го́рши е҆сть · Вдови́ца же да причита́етсѧ не ме́нши лѣтъ шестьдесѧ́тихъ . бы́вши е҆ді́но мꙋ мꙋж́ꙋ жена̀ , въ дѣлехъ до́брыхъ свѣдѣтельствꙋ́ема · А҆ще ча́да въспита́ла е҆сть . а҆ще ст҃ыⷯ но́ѕѣ ѹ҆мы , а҆ще стра́нныѧ прїѧⷮ , а҆ще скорбныⷨ ѹ҆тѣше́нїе бы́сть , а҆ще всѧ́комꙋ дѣ́лꙋ бл҃гꙋ послѣ́довала е҆сть · ꙁаⷱ‍҇ , сп҃ѕ · Ю҆́ных же вдови́цъ ѡⷮрица́исѧ , е҆гда̀ бо расвѣрѣпѣютъ ѻ́ х҃ѣ , посага́ти хотѧтъ , и҆мꙋща грѣхъ , ꙗ҆ко пе́рвыѧ вѣ́ры ѡⷮверго́шасѧ · Кꙋ́пно же и҆ пра́ꙁдны ѹ҆ча́тсѧ преходѧ́щаѧ до́мы , не то́чїю же пра́ꙁдны , н҄о и҆ блѧди́вы и҆ ѻ҆плаꙁи́вы , гл҃юще ꙗ҆́же не подоба́етъ · Повелѣва́ю ѹ҆бо ю҆́нымъ вдови́цаⷨ посага́ти , чада ражати , до́мъ стро́ити , ни е҆ді́номꙋ же винꙋ даѧ̑ти проти́вномꙋ . хꙋлы̀ ради · Се̑ ѹ҆бо нѣ́цыи раꙁвра ти́шасѧ въ слⷣѣ сатаны̀ · А҆ще кт҄о вѣ́ренъ и҆ли вѣ́рна и҆́мать вдови́ца , да довлиⷮсѧ и҆мъ , ꙗ҆ко да не тѧготиⷮсѧ цр҃ковь , да сꙋщи и҆́стин ныхъ вдови́цъ ѹ҆дово́лит̾ · Прилежа́щеи же до́б рѣ попы̀ , сꙋгꙋбыѧ че́сти да сподоблѧ́ютсѧ , па́че же трꙋжа́ющеисѧ въ сло́вѣ и҆ ѹ҆че́нїи · Гл҃етъ б҄о писа́нїе , вола̀ верхꙋща не ѻ҆броти́ши · И҆ досто́инъ дѣ́латель мъꙁды̀ своеѧ · На попа̀ хꙋлы̀ не прїемли , ра́ꙁвѣ при двою и҆ли трїехъ свѣдѣтелехъ . съгрѣша́ющих же , преⷣ всѣми ѻ҆блича́и , да и҆ про́ чїи стра́хъ и҆́мꙋтъ . ꙁасвѣ дѣтельствꙋю преⷣ бг҃ом̾ , и҆ гм҃ъ і҆с҃ х҃м̾ , и҆ і҆ꙁбра́нными е҆го а҆гг҃лы , да сїѧ съхрани́ши беꙁ̾ всѧ́кїѧ вины̀ , преⷣнѧѧ и҆ꙁбра́нїа . ничесо́же творѧ̀ по ѹ҆моле́нїю · ꙁаⷱ‍҇ , сп҃ꙁ · Рꙋкѝ ско́ро не въꙁлага́и ни на кого́же , ниже приѻ҆бща́исѧ чюжихъ грѣсⷯѣ . себѐ чи́ста съ блюда́и · Ктомꙋ̀ не пїи воды̀ , н҄о ма́ло вина̀ прїемлѝ , стома́ха ради свое̑го , и҆ частыⷯ твоиⷯ недꙋгъ · Нѣкиⷯ же чл҃къ грѣсѝ ꙗ҆́вле́ни сꙋть . преⷣварѧ́юще на сꙋ́дъ , нѣким же и҆ послѣ́дствꙋютъ . та́кожде и҆ до́браѧ дѣ́ла ꙗ҆́вле́на сꙋть , и҆ сꙋщаѧ и҆́нако , ѹ҆таи̑тисѧ не могⷮꙋ ·
Глⷡ‍҇а , ѕ҃ . Ели́цы сꙋть пⷣо и҆́гомъ рабѝ , своѧ госпо ды̀ всѧ́кїѧ че́сти да сподоблѧ́ютъ . да и҆́мѧ бж҃їе не хꙋлитсѧ и҆ ѹ҆че́нїе , и҆мꙋщїи же вѣ́рны господы̀ , да не нера дѧ́тъ ѻ҆ ниⷯ поне́же бра́тїѧ сꙋть . н҄о па́ че да рабо́таютъ , ꙁанѐ вѣ́рни сꙋть и҆ въꙁлю́блени , и҆же ꙁастꙋпа́ющеи , и҆ бл҃года́ть въспрїем̾люще . сїѧ ѹ҆чѝ , и҆ молѝ , а҆́ще ли кт҄о и҆́нако ѹ҆чи́ тъ , и҆ не пристꙋпаеⷮ къ ꙁдра́вымъ словесемъ г҃а на́шего і҆с҃ х҃а , и҆ ѹ҆че́ нїю , е҆же по бл҃говѣ́рїю , раꙁгордѣ́сѧ ничтоже вѣ́дыи , н҄о недꙋгꙋетъ ѻ҆ стѧꙁа́нїи словопрѣнїиⷯ . ѡⷮ ни́хже быва́етъ , ꙁа́висть , рве́нїе , хꙋлы̀ , непщева́нїѧ лꙋка́ва , бесѣды ѕлы̀ растлѣ́вши чл҃коⷡ‍҇ ѹ҆моⷨ , и҆ лише́ныхъ и҆́стины , непщꙋ́ющиⷯ приѻ҆брѣте́нїе бы́ти бл҃ гоче́стїю , ѡⷮстꙋпа́и ѡⷮ таковыхъ . е҆сть же сниска́нїе ве́лїе , бл҃гоче́стїе съ дово́льствомъ · Ничто̑же б҄о вънесо́хомъ въ ми́ръ се́и , ꙗ҆́вѣ же ꙗ҆́ко ни и҆ꙁнестѝ чт҄о мо́жемъ . и҆мѣ́юще же пи́щꙋ и҆ ѻ҆дѣѧ́нїе , си́ми дово́льни бꙋ́ демъ · А҆ хотѧ́щїи богатитисѧ , въпа́даютъ въ напа́сти и҆ сѣти и҆ по́хоти многи несмы́слены и҆ вража́ющаѧ , ꙗ҆́же погрꙋжа́ютъ чл҃ки въ всегꙋби́тельство и҆стлѣ́ нїа и҆ поги́бель . ко́рень б҄о всѣмъ ѕлы́мъ , среб ролю́бїе е҆сть , е҆мꙋж́е нѣцыи жела́юще , ꙁаблꙋ ди́в̾ше прелсти́шасѧ ѡⷮ и҆́стинныѧ вѣ́ры , и҆ себѐ пригвоꙁди́вша болѣ́ꙁнемъ мно́гимъ · Ты̑ же ѻѼ чл҃че бж҃їи си́хъ бѣгаи · ꙁаⷱ‍҇ , сп҃и · Гони́ же пра́вдꙋ , бл҃гочⷵтїе , вѣ́рꙋ , любо́вь , тер пѣ́нїе , кро́тость . подвиꙁа́исѧ до́брымъ по́двигоⷨ вѣ́ры , е҆́млисѧ ꙁа вѣ́ чнꙋю жи́ꙁнь , в нюже и҆ ꙁва́нъ бы́сть , и҆ і҆сповѣ́дасѧ до́брыⷨ и҆сповѣ́ данїемъ , преⷣ мно́гими свѣдѣтели · Ꙁавѣщава́ю ти преⷣ бг҃ом̾ , ѻ҆живлѧ́ющимъ всѧческаѧ , хм҃ъ гм҃ъ , свѣдѣтельствовавшемъ при пон тїистѣмъ пила́тѣ , до́брое и҆сповѣ́данїе , съблюсти́ ти ꙁа́повѣдь нескве́рнꙋ , и҆ не ꙁаꙁо́рнꙋ , да́же до ѧ҆вле́нїѧ г҃а на́шего і҆с҃ х҃а . е҆же въ своѧ времена̀ ꙗ҆́виⷮ бл҃же́нны́и и҆ е҆ді́нъ си́лныи , цр҃ь ца́рьствꙋющихъ , и҆ г҃ь госпо́дьствꙋющихъ , е҆ дїнъ и҆мѣѧй беꙁ̾сме́ртїе , и҆ въ свѣтѣ жи выи непристꙋпнѣмъ . е҆гоже нѣ́сть ви́дѣлъ ник тоже ѡⷮ чл҃къ , ниже ви́дѣти мо́жет̾ . е҆мꙋ́же чⷵть и҆ держа́ва вѣч̾наѧ въ вѣки а҆ми́нь · ꙁаⷱ‍҇ , сп҃ѳ · Бога́тымъ въ нн҃ѣшнемъ вѣ́цѣ , ꙁапрѣща́и , не высокомꙋдръствовати , ниже ѹ҆ пова́ти на бога́тьство погиба́ющее , н҄о на́ б҃а жи́ва , даю щаго намъ вс҄ѧ ѻ҆би́лно въ наслажⷣенїе , бл҃гое дѣ́лати , бога́титисѧ въ дѣлехъ до́брыхъ , бл҃ гопода́тливомъ быти , и҆ ѻ҆бщи́теⷧ‍҇нымъ , скры ва́юще себѣ ѻ҆снова́нїе добро̀ въ бꙋ́дꙋщее , да прїимꙋтсѧ ꙁа вѣ́чнꙋю жи́ꙁнь · ѻѼ тимоѳе́е , преда́нїе съхранѝ , ѹ҆кланѧисѧ скве́рныхъ сꙋесло́ вїи , и҆ прекосло́вїих̾ лъжеи̑ме́ннаго ра́ꙁꙋма , ѻ҆ ниⷯже нѣцыи хвалѧ́щесѧ , ѡⷮ вѣ́ры погрѣши́ша . блгⷣть с тобо́ю а҆ми́нь ·
Коне́цъ посла́нїю пе́рвомꙋ къ тимоѳе́ю , ст҃а́го а҆пⷵла па́вла · И҆́мать в себѣ Глⷡ‍҇а , ѕ҃ . а҆ ꙁачаⷧ‍҇ цр҃ковныхъ д҃і ·
