КНИ́ГА Є҆СЏЄ́РЬ
Глⷡ‍҇а , а҃ · В лѣто второ́е црⷵтва а҆ртаѯе́рѯа вели́кого . въ прьвыи дн҃ь мⷵца ниса́на , со́нъ ви́дѣ мардохе́и сн҃ъ и҆а̑ровъ семе́ие̑въ , ѿ племени венїами́нѧ . чл҃къ і҆ѹ҆деѧни́нъ ѻ҆бита́ѧи въ сꙋсѣ гра́дѣ . чл҃къ вели́къ слꙋжа въ дворѣ цр҃евѣ . бѣ же ѿ плѣне́нїѧ е҆гоже плѣни навходоносо́ръ цр҃ь вавѷло́ньскїи ѿ і҆ерⷵлима , съ е҆хонїемъ цр҃еⷨ и҆ѹ҆де́искимъ · И҆ си́цево б҄ѣ видѣнїе сна̀ е҆го и҆же видѣ , и҆ се гла́съ ѹ҆жасныи , и҆ гро́мныи трꙋсъ , и҆ смѧте́нїе на ꙁемлѝ · И҆ се дв҄а ѕмїа вели́ки гото́ви прїидо́ша межⷣꙋ собо́ю борю́щесѧ · И҆ бы́сть гла́съ и҆хъ вели́къ , и҆ гла́сомъ и҆хъ ѹ҆готовисѧ всѧ́къ ꙗ҆ꙁы́къ на́ брань , да и҆стребѧ́тъ роⷣ пра́веⷣныхъ · И҆ се дн҃ь тмы̀ и҆ мра́ка , ско́рбь и҆ тѣснота и҆ ѻ҆ꙁлобле́нїе и҆ смѧте́нїе велїе на ꙁемлѝ , и҆ въꙁмꙋти́сѧ всѧ́къ ꙗ҆ꙁы́къ пра́веденъ боѧ́щесѧ ꙁло́бы е҆го , и҆ ѹ҆готови́шасѧ на поги́бель и҆ воꙁопи́ша къ г҃ꙋ . ѿ во́плѧ же иⷯ быⷵ ꙁна́менїе , а҆кѝ ѿ ма́лаⷢ‍҇ и҆стоⷱ‍҇ника рѣка велїѧ вода мно́га , и҆ свѣтъ и҆ сл҃нце воⷥсїѧ , и҆ смире́ннїи въꙁнесо́шасѧ , и҆ поꙗдо́ша сла́вныхъ · И҆ въꙁбнꙋвъ мардохе́и видѣвыи со́нїе сїе е҆же б҃ъ въсхотѣ сотвори́ти . и҆ дръжа́ше со́нїе сїе въ срⷣцы си , и҆ въ всѧ́комъ словесѝ хотѧше раꙁꙋмѣти е҆̀ даже до нощи , и҆ ѹ҆моⷧ‍҇ча̀ мардохе́и въ дворѣ со гава́ѳомъ и҆ ѳа́рром̾ двѣма е҆внꙋхома цр҃евома , и҆же стрежа́хꙋ дво́рь . и҆ слы́ша помышле́нїѧ и҆ совѣты и҆хъ и҆спыта̀ , и҆ раꙁꙋмѣ ꙗ҆́ко гото́вѧтъ рꙋцѣ свои ѹ҆би́ти цр҃ѧ а҆ртаѯе́рѯа . и҆ скаꙁа̀ цр҃ю ꙗ҆́же ѻ҆на̀ помышлѧ́ютъ , і҆ и҆спыта̀ ѧ҆̀ цр҃ь  , і҆ и҆сповѣда́шасѧ , и҆ повѣшени бы́ша . и҆ написа̀ цр҃ь словеса̀ сїѧ на па́мѧть , и҆ мардохе́ѧ написа̀ ѻ҆ словесе́хъ си́хъ . и҆ повелѣ цр҃ь мардохе́ю слꙋжити въ дворѣ , и҆ да́сть е҆мꙋ да́ры сего ради . и҆ бѣ а҆ма́нъ , а҆мада́ѳовъ , вꙋге́ѻвъ сла́венъ преⷣ цр҃емъ , и҆ въсхотѣ ѻ҆ꙁлоби́ти мардохе́ѧ и҆ людїи е҆го , двꙋхъ ради е҆внꙋховъ цр҃евыхъ · И҆ бы́сть по словесе́хъ сихъ въ днеⷯ а҆ртаѯе́рѯа . сїи а҆ртаѯе́рѯъ ѿ синдикїѧ , и҆же ѻ҆блада̀ рк҃ꙁ , страна́ми и҆ндѣ́искими · Въ дни же ты́ѧ е҆гда сѣде на столѣ црⷵтва свое̑го а҆ртаѯе́рѯъ , в сꙋса́нѣ гра́дѣ . въ тре́тїе же лѣто црⷵтва свое̑го , сътворѝ пи́ръ вельмо́жамъ свои̑мъ , и҆ прочимъ ꙗ҆ꙁы́коⷨ , прьскимъ и҆ ме́дъскимъ сла́внымъ и҆ нача́лнымъ  . и посемъ е҆гда̀ покаꙁⷶ бога́т̾ства и҆ честь црⷵтва свое̑го · По покаꙁа́нїи же бога́тества црⷵⷵтва свое̑го , и҆ красоты̀ весе́лїѧ свое̑го въ р҃п днїи . е҆гда́ же и҆спол̾нѧ́ше дни пи́рꙋ , сътворѝ цр҃ь всѣмъ лю́демъ е҆ли́коже и҆хъ ѻ҆брѣтѐ в сꙋса́нѣ , ѿ вели́ка даже и҆ до ма́ла . бы́сть же пи́р̾ по седмь днїи въ дворѣ цр҃евѣ ѹ҆краше́немъ вис̾со́н̾ными ꙁеле́ными ꙁавѣсами ѹ҆чине́ными на ѹ́жахъ си́нѧтныхъ и҆ чрьвлени́чныхъ , въ крꙋꙁехъ ꙁла́тыхъ и҆ сре́брѧныхъ . на столпѣхъ ло́жа ꙁла́та и҆ сребрѧна , и҆ намо́щена ка́менїемъ ꙁмарагдовыⷨ и҆ пини́нъским̾ и҆ мраморомъ бѣлыⷨ , и҆ плащени́цы съ пестрота́ми раꙁлиⷱ‍҇ными , и҆ ꙗ҆́ко и҆ꙁрастающаѧ на ниⷯ вѣтвїа ши́пковъ · И҆ сосꙋды ꙁла́ты и҆ сре́брѧны и҆ ка́менїи а҆н̾ѳракїискими и҆ киликїискими предълежа́ща цѣно́ю ꙁлата тала́нт̾ , л҃ . и҆ вина̀ мно́го е҆гоⷤ‍ⷷ са́мъ цр҃ь пїѧ́ше . и҆ пи́тїе с҄е не по ѹ҆ставле́нномꙋ ꙁако́нꙋ бы́сть · Та́ко б҄о ѹ҆ста́въ б҄ѣ цр҃евъ на всѣх̾ старѣ́ишинахъ до́мꙋ свое̑го . и҆ ꙁаповѣда̀ и҆кономомъ сотвори́ти во́лю мꙋжем̾ . та́кожде и҆ а҆сти́нь цр҃ца сътворѝ пи́ръ жена́мъ в домꙋ̀ цр҃вѣ е҆гда̀ цр҃ь а҆ртаѯе́ѯъ въ дн҃ь седмыи ѹ҆добрѧ́ше мысль свою во винѣ , и҆ реⷱ‍҇ а҆манꙋ , и҆ ваꙁа́нꙋ , и҆ ѳа́рꙋ и҆ вара́ꙁꙋ и҆ ꙁаѳал̾ѳа́вꙋ , и҆ а҆вата́ꙁꙋ , и҆ ѳара́вꙋ , седьми́мъ е҆внꙋхомъ , и҆же слꙋжа́хꙋ преⷣ цр҃емъ  . привестѝ а҆сти́нь цр҃цꙋ предъ него , е҆же въцрⷵтви́ти е҆ѧ̀ , и҆ въꙁложи́ти на ню̀ вѣне́ць цр҃ьскїи , и҆ пока́ꙁати еѧ̀ всѣмъ началъствꙋю̑щимъ ꙗ҆ꙁы́комъ , ꙁанѐ прекра́сна бысть , и҆ не послꙋша е҆го а҆сти́нь цр҃ца пои̑тѝ со е҆внꙋхи . и҆ ѻ҆печали́сѧ цр҃ь и҆ прогнѣвасѧ , и҆ гнѣвъ е҆го раждеже́сѧ в немъ . и҆ рече бли́жнимъ свои̑мъ , си́це рече а҆сти́нь , сего раⷣ‍ꙵ ѹ҆бо сътвори́те ꙁако́нъ и҆ сꙋдъ ѻ҆ сеⷨ и҆ пристꙋпи́ша к немꙋ а҆ркесе́и и҆ сарсоѳе́и и҆ малисе́ар̾ , нача́лницы прь́скїи и҆ ме́д̾скїи , и҆же видѧхꙋ лицѐ цр҃ево і҆ и҆же сѣдѧ́хꙋ прьвѣе блиꙁъ цр҃ѧ . и҆ въꙁвѣстиша е҆мꙋ по ꙁако́нꙋ чт҄о подоба́етъ сътвори́ти цр҃ци а҆сти́ни и҆же не сътворѝ повеле́нїѧ цр҃ѧ а҆ртаѯе́рѯа , не прїиде б҄о со е҆внꙋхи . и҆ рече мꙋхеи преⷣ цр҃емъ и҆ болѧры , не цр҃ѧ е҆ді́наго посрамѝ а҆сти́нь цр҃ца , н҄о и҆ всѧ̀ кнѧ́ꙁѧ и҆ нача́лники и҆же предъ цр҃емъ · И҆ и҆сповѣстьсѧ гл҃ъ цр҃цы ꙗ҆́ко съпроти́висѧ цр҃ю  . си́це и҆ днесь мꙋчи́телницы же́ны про́чихъ кн҃ѕеи прьскихъ и҆ ме́д̾скихъ , ѹ҆слы́шатъ цр҃ю реченнаѧ ѿ неѧ , дръꙁнꙋтъ та́коже бесчествовати мꙋжїи своиⷯ а҆ще лю́бо е҆сть цр҃ю повелѝ црⷵкимъ повеле́нїемъ , и҆ да напи́шетъ по ѹ҆ста́вꙋ ме́дъскомꙋ и҆ прьскомꙋ да не бꙋдетъ и҆́нако , ниже да внидетъ ктомꙋ цр҃ца къ немꙋ . и҆ црⷵтво еѧ̀ да предасть цр҃ь лꙋ́чшеи еѧ̀ . и҆ да бꙋдетъ послꙋшанъ ѹ҆ста́въ ѿ цр҃ѧ , и҆же сътвори́тъ въ всемъ црⷵтвїи е҆го . и҆ си́це всѧ̀ же́ны въꙁложатъ честь на мꙋжи своѧ̀ , ѿ вели́ка да́же и҆ од ма́ла . и҆ годѣ бысть сло́во предъ цр҃емъ , и҆ вла́стьми . и҆ сътворѝ цр҃ь ꙗ҆́коже рече е҆мꙋ мꙋхе́и , и҆ посла̀ кни́ги къ всѣмъ вла́стелемъ своиⷨ , къ вла́сти и҆ власти по гл҃ꙋ и҆хъ . ꙗ҆́ко да боѧ́тсѧ иⷯ же́ны , ѹ҆твердиⷮсѧ всѧ́комꙋ мꙋжꙋ вла́сть в домꙋ̀ е҆го , ꙗ҆́коже и҆ ꙗ҆ꙁыⷦ‍҇ людїи ко́ждо иⷯ ·
Глⷡ‍҇а , в҃ · И по словесе́хъ сиⷯ ѹ҆ста́висѧ цр҃ь ѿ гнѣва . и҆ не въспомѧнꙋ ктомꙋ̀ а҆сти́ны , въспомина́ѧи е҆ли́ко гл҃а ꙗ҆ко ѻ҆сꙋдѝ еѧ̀ . и҆ рѣша цр҃ви слꙋги е҆го , да вꙁы́щꙋтъ цр҃ю дв҃цы нерастлѣнны кра́сны ꙁракомъ . и҆ да поста́витъ цр҃ь в̾ꙁыска́телѧ , въ всѣхъ страна́хъ црⷵтвїѧ свое̑го . да съберꙋтъ дв҃цы дѣвъстве́нїи , доброꙁра́чны , къ сꙋса́нꙋ градꙋ в черто́гъ же́ньскїи . и҆ да ѿдадⷮꙋ е҆внꙋхови цр҃евꙋ е҆же стреже́тъ , и҆ да даⷵ ѻде́жда и҆ прочїи потре́бы , и҆же ю҆̀ въꙁлю́битъ цр҃ь . да поста́витъ въ а҆сти́ны мѣсто , и҆ годѣ бы́сть цр҃ю  , и҆ сътворѝ та́ко . и҆ мꙋжъ б҄ѣ і҆ѹ҆де́искїи в сꙋса́нѣ гра́дѣ и́мѧ е҆мꙋ мардохе́и , сн҃ъ а҆и́ровъ , сн҃а симаи̑на , сн҃а ки́сова , ѿ пле́мени вениа̑ми́нѧ , и҆же бѧ́ше плене́нъ ѿ і҆ерⷵлі́ма навходосо́ромъ цр҃емъ вавѷлонъскимъ . и҆ бѧ́ше е҆мꙋ дв҃ца ѿ племенѧ а҆минода́влѧ бра́та ѿц҃а е҆го , и҆́мѧ е́и е҆сѳи́ръ д̾щѝ ѹ́ѧ е҆го · и҆ бѧ́ше дв҃ца кра́сна и҆ доброꙁра́чна . по преставле́нїи же роди́телеи еѧ̀ , прїѧⷮ ю҆̀ мардохе́и въ дщере мѣсто  . и҆ вънегда ѹ҆слы́шанъ бысть гл҃ъ цр҃евъ и҆ ꙁако́нъ е҆го . собра́ша же дв҃ца мно́ги в сꙋса́нѣ гра́дѣ по рꙋкою га́нѧ . и҆ бы́сть поѧ́та е҆сѳи́ръ в доⷨ цр҃евъ рꙋко́ю га́нѧ , и҆же бѧ́ше храни́тель женьскїи . и҆ ѹ҆любѝ цр҃ь дв҃цꙋ ѻ҆чи́ма свои̑ма , и҆ ѻ҆брѣте млⷵть преⷣ нимъ . и҆ ѹ҆бор̾ꙁи пристро́ю е́и да́ры даѧ́ти . и҆ седмь дв҃ць и҆же стоѧ́хꙋ да́ти е́и и҆ꙁ до́мꙋ цр҃ева . и҆ пристроѧ дв҃цѣ еѧ̀ ѹ҆добрѣла в домꙋ̀ же́ньстѣмъ . и҆ не повѣда е҆сѳи́р̾ людїи свои̑хъ и҆ ро́дꙋ свое̑го . мардохе́и б҄о ꙁаповѣда е́и не въꙁвѣща́ти , и на всѧ́къ дн҃ь мардохе́и въсхожа́ше противꙋ до́мꙋ же́ньскаго ѹ҆вѣдѣти ми́ръ е҆сѳи́ри чт҄о бы сътвори́ли е́и . си́це б҄о бѣ времѧ дв҃цъ и҆же вни́ти къ цр҃ю , е҆гда и҆спо́лниⷮсѧ ꙁако́нъ , в҃і мⷵць , ꙗ҆́ко та́ко напол̾нѧ́хꙋсѧ днїе ѻ҆чище́нїю , ѕ҃ мⷵць , въ а҆рома́таⷯ , и҆ въ пристро́ѧⷯ женьскиⷯ ѕ҃ мⷵць нама́ꙁꙋющисѧ ми́ромъ ѻ҆ле́ѻ҆вымъ , и҆ тогда прихожда́ше къ цр҃еви . и҆ все и҆же а҆ще рече дадѧ́ше е҆и . прїитѝ с не́ю и҆ꙁ домꙋ же́ньскаго да́же и҆ до до́мꙋ цр҃ева . и҆ на вечеръ т҄а бѣ приходѧ́щи . и҆ ꙁаѹ́тра б҄ѣ въꙁвраща́ющисѧ к до́мꙋ же́ньскомꙋ къ дрꙋгомꙋ е҆внꙋхꙋ цр҃евꙋ по рꙋцѣ храни́телю ло́жницѣ , и҆ не прихожда́ше па́ки къ цр҃ю . н҄о е҆гда не бꙋдетъ поꙁва́на и҆́менемъ . и҆ внегда достꙋпѝ жре́бїи е҆сѳи́ринъ дщери а҆минода́вли , бра́та ѿц҃а мардохе́ѻва и҆же поѧ́лъ ю҆̀ себѣ въ дщери мѣсто , прїитѝ къ цр҃еви ничто́же приложѝ е҆же ꙁаповѣда е҆и е҆внꙋхъ храни́тель же́ньскїи . б҄ѣ б҄о е҆сѳи́ръ ѻ҆брѣта́ющи млⷵть преⷣ всѣми ꙁрѧ́щими еѧ · И҆ бысть поѧ́та е҆сѳи́ръ къ цр҃ю а҆ртаѯе́рѯꙋ въ в҃і мⷵць и҆же е҆сть а҆да́ръ , в лѣто седмо́е црⷵтва е҆го . и҆ ѻ҆блюбѝ цр҃ь е҆сѳи́ръ па́че всⷯѣ дв҃ць дв҃ствениⷰ‍҇ , и҆ ѻ҆брѣте блгⷣть паⷱ‍҇ всⷯѣ и҆ воⷥложѝ вѣнецъ црⷵкїи на главꙋ̀ е҆ѧ . и҆ сътворѝ цр҃ь пи́ръ вели́къ , всѣм̾ вельмо́жамъ свои̑мъ , и҆ рабо́мъ своиⷨ ꙁ҃ днїи , и҆ воⷥнесе браⷦ‍҇ е҆сѳи́риⷩ‍҇ и҆ сотворѝ ѹ҆тѣ́хꙋ ꙁеⷨлѧ́мъ е҆го , мардохе́и же слꙋжаше въ дворѣ цр҃евѣ . и҆ е҆сѳи́р же не повѣда́ющи рода свое̑го , н҄и лю́дїи свои̑хъ . сице б҄о ꙁаповѣ́да е́и мардохе́и боѧ́тисѧ б҃а и҆ твори́ти ꙁа́повѣди е҆го . ꙗ҆́коже бѧ́ше ѹ҆твръди́ласѧ с ни́мъ во́ дн҃и т҄ы , е҆сѳи́р же не и҆ꙁмѣни ѻ҆бы́чаа свое̑го . начаⷧ‍҇нѣишїи стра́жи ло́жа е҆го , і҆ ѻ҆скорблени бы́ша дв҄а е҆внꙋха  , ꙗ҆́ко преⷣпочтенъ бы́сть мар̾дохе́и , и҆ска́хꙋ ѹ҆би́ти а҆ртаѯерѯа цр҃ѧ . и҆ въꙁвѣсти́ша сло́во мардохею , и҆ скаꙁа е҆сѳи́ри , ѻ҆на́ же повѣда цр҃ю ꙗ҆же навѣтꙋ́ютъ . цр҃ь же и҆спыта дв҄ꙋ е҆внꙋхов̾ , і҆ и҆сповѣда́шасѧ . и҆ сего ради ѻ҆бѣси иⷯ · И҆ повелѣ цр҃ь положи́ти на па́мѧтъ въ цр҃ьстеи кни́гохрани́телницы . ѻ҆ бл҃гоѹ҆мїи мардохеѻ́вѣ въ похва́лꙋ ·
Глⷡ‍҇а , г҃ · И по си́хъ прослави цр҃ь а҆ртаѯерѯъ а҆мана сн҃а а҆мадаѳꙋина вꙋсе́искаго , и҆ въꙁнесе е҆го и҆ преⷣпочиташесѧ всⷯѣ дрꙋговъ е҆го , и҆ вс҄и и҆же въ дворѣ цр҃ѧ поклонѧ́хꙋсѧ е҆мꙋ , си́це б҄о повелѣ цр҃ь твори́ти · Мар̾дохеи же не кла́нѧшесѧ е҆мꙋ , и҆ гл҃аша вс҄и рабѝ и҆же въ дворѣ цр҃евѣ мардохе́ю . мардохе́ю чт҄о ради престꙋпа́еши ꙁа́повѣдь цр҃евꙋ , по всѧ же дн҃и гл҃ахꙋ е҆мꙋ и҆ не послꙋшаше и҆хъ · И҆ въꙁвѣстиша а҆ма́нꙋ , ꙗ҆́ко мардохе́и съпротивлѧ́етсѧ повелѣнїю цр҃вꙋ · И҆ повѣда и҆мъ мардохе́и ꙗ҆́ко і҆ѹ҆де́ѧнинъ е҆сть . и҆ ви́дѣ а҆манъ ꙗ҆́ко не покланѧ́етсѧ е҆мꙋ мардохе́и , и҆ раꙁ̾гнѣ́васѧ ѕѣло · И҆ въсхотѣ погꙋбити вс҄ѧ і҆ѹ҆де́ѧ , и҆же съ всемъ цр҃ьствѣ а҆ртаѯер̾ѯовѣ , и҆ сътвори́ти совѣтъ · В лѣто же , в҃і , црⷵтва а҆ртаѯер̾ѯова меташа жребїи дн҃ь ѿ дн҃ѧ , и мⷵць ѿ мⷵца · Ꙗ҆́ко погꙋби́ти въ е҆ді́нъ дн҃ь роⷣ мардохе́ѻвъ . и҆ паде жре́бїи въ д҃і дн҃ь мⷵца , и҆же е҆сть а҆даръ . и҆ гл҃а а҆манъ къ цр҃ю а҆ртаѯерѯꙋ гл҃ѧ , е҆сть лю́ди раꙁ̾сїаны въ всѣхъ ꙗ҆́ꙁы́цѣхъ , по все́и ꙁемли црⷵтва твое̑го . и҆ ꙁако́нъ иⷯ и҆ноѿбраⷥныи и҆ стра́нныи , паче всⷯѣ ꙗ҆ꙁы́къ . и҆ ꙁако́на цр҃ьска не слꙋша́ютъ , не наѹ҆стихъ цр҃ю ѻ҆ставити и҆хъ . и҆ а́ще годѣ е҆сть цр҃ви да повелитъ погꙋби́ти ѧ҆̀ · А҆́ꙁ же ꙁапишꙋ въ сокровище цр҃ево , ҂і҃ , тала́нтъ сребра̀ . и҆ снемъ цр҃ь прьстеⷩ‍҇ сво́и съ рꙋки свое́ѧ и҆ да̀ а҆манꙋ , да ꙁапечатлѣ́етъ писа́нїе , е҆же напи́санно на і҆ѹ҆деѝ · И҆ ре́че цр҃ь а҆ма́нꙋ , сребро̀ ѹ҆бо и҆мѣи ты себѣ , людеⷨ же сътворѝ ꙗ҆́ко хощеши . и҆ приꙁва́ни бы́ша писцы̀ цр҃еви , въ г҃і дн҃ь , мⷵца пр́ьваго . и҆ написа́ша ꙗ҆́коже повелѣ и҆мъ а҆ма́нъ . вое̑водамъ и҆ нача́лникомъ по всѣхъ стра́нахъ , ѿ и҆ндїискїѧ ѻ҆́бласти , да́же и҆ до е҆фїѻ҆пїѝ , рк҃ꙁ , стра́намъ начал̾ствꙋю̑щимъ наⷣ ꙗ҆ꙁыки по и҆хъ ꙗ҆ꙁы́кꙋ , по повелѣнїю а҆ртаѯерѯа цр҃ѧ · И҆ посла̀ послы̀ съ писанїемъ а҆ма́нъ , въ всѐ црⷵтво а҆ртаѯерѯово , да побїюⷮ роⷣ жидовъскїи въ дн҃ь е҆ді́нъ . мⷵца в҃і , и҆же е҆сть а҆даръ , и҆ да въсхитѧⷮ и҆мѣнїѧ и҆хъ . писа́нїе же е҆пистолїи сицево б҄ѣ · Цр҃ь вели́кїи а҆ртаѯерѯъ , начал̾ствꙋющиⷨ , рк҃ꙁ , стра́намъ , и҆ поⷣѻ҆бла́стнымъ вла́стелеⷨ и҆же ѿ и҆ндїискїѧ ꙁемлѝ , да́же и҆ до е҆фїѻ҆пїи сїѧ пи́шеⷮ . наⷣ мно́гими цр҃ьствова ꙗ҆ꙁы́ки , и҆ вс҄ю ѻ҆бъдръжа̀ вселеннꙋю . и҆ въсхотⷯѣ не дръꙁостїю въꙁносиⷨ ѻ҆́бласти , н҄о кротостїю и҆ тихостїю всегда̀ правѧ . беⷥмѧте́жна жи́тїѧ ѹ҆стро́ити поⷣрꙋчникоⷡ‍҇ на́шиⷯ  , и҆ црⷵтвїе свое беⷥмол̾вно и҆ неволнꙋ́емо даⷤ‍ⷷ до конецъ соблюда́ѧ · и҆ ѻ҆бновити жела́емыи всѣмъ чл҃комъ ми́ръ . и҆ въспроси́вшꙋ м҄и совѣтники моа̀ , ка́ко ѹ҆бо мо́щно е҆сть сїе съвръшити . и҆же ѹ҆ насъ цѣломꙋ́дрїемъ пресловꙋтыи , и҆ въ бл҃говоленїи неи̑ꙁмѣнны и҆ твердѣи вѣрѣ ѹ҆твержⷣенъ , и҆ вто́рꙋю часть въ црⷵкихъ полꙋчиⷡ‍҇ , а҆манъ , скаꙁа наⷨ въ всѣхъ по вселеннѣи колѣнахъ смѣша́емыхъ вражебныхъ лю́дехъ нѣ́кихъ , ꙁако́нꙋ съпроти́вныхъ къ всѧ́комꙋ ꙗ҆ꙁы́кꙋ · И҆ повелѣнїѧ црⷵкаѧ всегда̀ небрегꙋщих̾ , кое̑ же не тверди́тисѧ е҆же ѿ ваⷵ непоро́чне прави́мо сънача́лне · И҆ раꙁꙋмѣвше ꙗ҆́ко се́и ꙗ҆ꙁыⷦ‍҇ е҆ді́нъ , съпротивлѧ́етсѧ всегда всѧкомꙋ чл҃кꙋ раꙁвращенїемъ . ѹ҆ставленїемъ же ꙁаконовъ стра́нныхъ і҆ и҆ꙁмѣне́нїеⷨ . и҆ вражебнѣ ѹ҆строѧемъ къ на́шимъ повеленїемъ , и҆ ѕлѣиша ѕл҄а съвръша́ѧ , дабы̀ црⷵтвїе на́ше не полꙋчило тихость и҆ смиренїе · Повелѣхоⷨ ѹ҆бо скаꙁоваемыхъ вамъ , въ гра́мотахъ ѿ а҆ма́на , ѹ҆чиненаго на вещехъ црⷵкихъ , и҆ втораго ѿ цр҃ѧ на́шего · Всѣхъ враговъ со жена́ми и҆ чады ме́чи погꙋбити вс҄еко́ренне , беⷥ всѧ́кїѧ ми́лости и҆ пощадѣнїа , въ д҃і дн҃и , в҃і мⷵца и҆же е҆сть а҆даръ , настоѧ́щего лѣта . да бы́вши дре́вле и҆ нн҃ѣ враѕи въ е҆ді́номъ дн҃и гор̾ко въ а́дъ шеⷣше · и҆ въ про́чее времѧ ти́хо и҆ беꙁъмол̾вно жи́тїе до конца намъ прохо́диⷮ . е҆пистолїи же посла́нїемъ и҆ꙁлагахꙋсѧ по странамъ , и҆ повелѣно бы́сть всѣмъ гото́вомъ быти въ ѹ҆реченныи дн҃ь . цр҃ь же и҆ а҆манъ , пирꙋюще наслажа́хꙋсѧ , граⷣ же сꙋса смѧтѧ́шесѧ ·
Глⷡ‍҇а , д҃ · Мардꙋхе́и же раꙁꙋмѣвъ ꙁамышлѧ́емое , и҆ вс҄е е҆же творѧ́ше цр҃ь . раꙁдра̀ ры́ꙁы своа и҆ ѻ҆блечесѧ въ врѣтище , и҆ посыпасѧ пепелоⷨ , скочив̾ въ простран̾нꙋю ѹ҆́лицꙋ гра́да , и҆ воꙁопиⷡ‍҇ во́плеⷨ вели́кимъ и горкиⷨ · Воꙁимаеⷮсѧ ро́дъ ничто́же пристꙋпи́выи . и҆ прїи̑де да́же до вратъ цр҃евыхъ  , не лѣть б҄о бѣ е҆мꙋ внити въ дво́ръ , въ врѣтище ѻ҆блеченꙋ , и҆ пепеломъ ѻ҆сы́панꙋ сꙋщꙋ . и҆ въ всѧ́кои странѣ и҆дѣже покаꙁа́хꙋсѧ писа́нїѧ цр҃ева , во́пль б҄ѣ и҆ плачъ и҆ рыда́нїе преве́лїе і҆ѹ҆деѻ́мъ , и҆ врѣтище и҆ пепелъ постила́хꙋ себѣ · И҆ внидо́ша дв҃ы къ е҆сѳи́ри цр҃цы и҆ е҆внꙋхи и҆ въꙁвѣсти́ша е́и , и҆ ѹ҆жасе́сѧ цр҃ица ѕѣло бы́вшемꙋ . и҆ посла̀ ры́ꙁы ѻблещи маⷬ‍҇дохе́ѧ и҆ снѧти вре́тище е҆го , и҆ не въсхотѣ прїѧти · Є҆сѳи́ръ же приꙁва а҆храѳе́ѧ скопца свое̑го предъстоа́щего е́и , и҆ посла̀ е҆го ѹ҆вѣ́дѣти ѿ мардꙋхе́ѧ и҆стенꙋ , чт҄о е҆сть слꙋчьшеесѧ · Мардохе́и же скаꙁа е́и бы́вшее , і҆ ѻ҆бѣща́нїе е҆же ѻ҆бѣща̀ а҆маⷩ‍҇ цр҃ю въ съкровищныи до́мъ положи́ти , ҂і҃ , тала́нтъ сребра̀ , да погꙋби́тъ і҆ѹ҆де́и · И҆ писа́нїе сложеное въ сꙋса́нѣ гра́дѣ на погꙋбле́нїе и҆хъ , и҆ даде е҆̀ скопцꙋ покаꙁа́ти е҆сѳири . и҆ рече е҆мꙋ ꙁаповѣ́дати е́и , и҆тѝ къ цр҃ю и҆ моли́ти е҆го , да ѹ҆млⷵръди́тъ е҆го ѻ҆ лю́дехъ свои̑хъ · помина́ющи дн҃ь смире́нїѧ свое̑го , ꙗ҆́ко въспитана быⷵ въ рꙋцѣ мое́и · ꙁанѐ а҆ма́нъ вто́рыи ѿ цр҃ѧ , гл҃а проти́вꙋ на́мъ на смр҃ть . приꙁови г҃а и҆ гл҃и цр҃ю ѻ҆ насъ , і҆ и҆ꙁметъ на́съ ѿ го́ркїѧ смр҃ти · Прїиде же а҆храѳе́и , и҆ повѣда е҆сѳи́ри вс҄ѧ гл҃ы мар̾дохе́ѻ҆вы · И҆ рече е҆сѳи́рь къ а҆храѳе́ю и҆ди к мардохею , и҆ рцы е҆мꙋ ꙗ҆ко ѻ҆бы́чаѧ цр҃евы вс҄ѧ вѣси , ꙗ҆́ко всѧ́къ мⷤꙋ и҆ли жена̀ , а҆́ще прїидетъ къ цр҃еви въ внꙋтрьнїи доⷨ не приꙁва́нъ , нѣсть е҆мꙋ сп҃се́нїѧ . точїю к немꙋже а҆ще простретъ ꙁла́тыи же́ꙁлъ , се́и спасенъ бꙋ́детъ . а҆ а́ꙁъ нѣсмь ꙁвана внити къ цр҃ю , с҄е ѹ҆же л҃ дн҃їи . и҆ въꙁвѣсти а҆храѳе́и мардохе́ю вс҄ѧ гл҃ы е҆сѳи́рины · И҆ рече мардохе́и къ а҆храѳе́ю , і҆ди и҆ рцы е́и не мнѝ с҄и е҆сѳиⷬ‍҇ въ мы̀сли свое́и , ꙗ҆́ко т҄ы е҆ді́на сп҃сешисѧ въ црⷵтвїи па́че всⷯѣ і҆ѹ҆де́и . ꙁане а҆́ще преслꙋшае̑ши в̾ сїе вре́мѧ ѿ и́нюде сп҃се́нїе и҆ покро́въ бꙋдеⷮ і҆ѹ҆де́ѻⷨ , тыⷤ‍ⷷ и҆ до́мъ ѿц҃а твое̑го погибнете . и҆ кт҄о вѣсть а҆ще въ времѧ сїе црⷵтвова́ла е҆си . и҆ посла̀ е҆сѳи́ръ а҆храѳе́ѧ къ мардохе́ю гл҃ющи е҆мꙋ . и҆дѝ и҆ събери вс҄ѧ і҆ѹ҆де́ѧ , и҆хже ѻ҆брѧ́щеши в сꙋса́нѣ гра́дѣ , и҆ пости́тесѧ мене ра́ди , и҆ не ꙗ҆сте а҆ни пїете по трѝ дн҃и , дн҃ь и҆ но́щь . а́ꙁъ и҆ слꙋжебницы моѧ̀ такоже не и́мамы ꙗ҆́сти · И тогда̀ вни́дꙋ къ цр҃ю кро́мѣ ꙁа́кона да а́ще и҆ поги́бнꙋти бꙋ́детъ м҄и · И҆ шеⷣ мардохе́и и҆ сътвори́ ꙗ҆́коже ꙁаповѣ́да е҆мꙋ е҆сѳи́ръ . и҆ моли́сѧ гв҃и помина́юще дѣ́ла гн҃ѧ · И҆ реⷱ‍҇ г҃и г҃и цр҃ю вседръжи́телю , ꙗ҆́ко въ вла́сти твое́и сїе вс҄е е҆сть , и҆ нѣсть противлѧ́ѧисѧ тебѣ никто́же сла́вою свое̑ю , вънегда̀ въсхо́щеши спастѝ і҆и̑л҃ѧ · Ꙗ҆́ко т҄ы сътворѝ нб҃о и҆ ꙁе́млю , и҆ вс҄е ѹ҆дивлѧ́ющее чл҃ка по́дъ нб҃сем̾ . и҆ г҃ь е҆си всⷯѣ , и҆ нⷵѣ и҆же проти́виⷮсѧ тебѣ г҃и , т҄ы всѧ̀ вѣси и҆ ты всѧ̀ ꙁнае̑ши г҃и . ꙗ҆́ко не въ клѧтвѣ , ни́ в гордости , ни́же въ тщесла́вїи сътвориⷯ с҄е , е҆же не поклонитисѧ прегордомꙋ а҆ма́нꙋ · и҆ ꙗ҆́ко бл҃говолѧⷯ бы̀ лобꙁа́ти и҆ плеснѣ но́гъ е҆го , сп҃сенїѧ ради і҆и̑л҃ева . н҄о сїѧ сътворихъ , да не воꙁдаⷨ сла́вы чл҃кꙋ , паче сла́вы бж҃їѧ . и҆ не поклоню́сѧ никомꙋж́е , ра́ꙁвѣ г҃ꙋ мое̑мꙋ , и҆ не сътворю сїѧ въ гордости · И҆ нн҃ѣ г҃и б҃е цр҃ю пощади лю́ди твоѧ , ꙗ҆ко ꙁаꙁираютъ на́мъ въ поги́бель . и҆ вожделѣша погꙋби́ти , е҆же и҆ꙁнача́ла наслѣдїе твое . и҆ не преꙁри достоа́нїе твое , е҆же и҆ꙁба́вилъ е҆си себѣ ѿ е҆гѷпта . ѹ҆слы́ши мл҃твꙋ мою , и҆ ѹ҆млⷵрди́сѧ наⷣ наслѣдїемъ своимъ . ѻ҆брати рыда́нїе на́ше въ веселїе , да живꙋще въсхва́лимъ и́мѧ твое г҃и · и҆ не погꙋби ѹстъ въсхвалѧ́ющихъ тѧ г҃и · И҆ весь і҆и̑л҃ь вопїа́ше съ воꙁдыха́нїемъ крѣпким̾ , ꙗ҆́ко смр҃ть преⷣ ѻ҆чима и҆хъ е҆сть · И҆ е҆сѳи́ръ же цр҃ца ѹ҆страшена смр҃ти ради родителеи , прїиде къ г҃ꙋ  · И҆ сне́мъши ры́ꙁы сла́вы свое́ѧ , и҆ ѻ҆блечесѧ в ры́ꙁы тѣсноты и҆ пла́ча . и҆ в мѣсто мноⷢ‍҇цѣныхъ ма́стеи и҆ бл҃гово́нных̾ , пепеломъ и҆ гно́емъ посы́па главꙋ свою и҆ пло́ть свою смирѝ ѕѣло̀ . и҆ кождо мѣсто веселїѧ свое̑го , и҆сполнѝ сплетеныⷯ власъ свои̑хъ . и҆ моли́сѧ г҃ꙋ б҃ꙋ і҆и̑л҃евꙋ · И҆ рече г҃и мои цр҃ю на́шъ , т҄ы са́мъ е҆ді́нъ помоѕи м҄и е҆ді́нои . не и҆мѣ́ющеи по́мощи ра́ꙁвѣ тебе , ꙗ҆́ко бѣда моѧ на рꙋкꙋ мою̀ . а҆́ꙁъ слы́шахъ ѿ роженїѧ мое̑го , въ племени ѿч҃ества мое̑го . ꙗ҆́ко т҄ы г҃и прїѧ і҆и̑л҃ѧ ѿ всⷯѣ ꙗ҆ꙁы́къ , и҆ ѿц҃ъ на́шихъ ѿ всѣхъ праѿц҃ъ иⷯ в наслѣдїе вѣчное , и҆ сътвори́лъ е҆си иⷨ е҆ли́ка гл҃а · И҆ нн҃ѣ съгрѣшихомъ преⷣ тобо́ю , и преда́лъ е҆си наⷵ в рꙋцѣ вра́гъ на́шихъ , ꙁане́ же сла́вихомъ бо́ги и҆хъ . пра́веденъ е҆си г҃и , и҆ нн҃ѣ не довлѣюⷮ л҄и въ горести рабо́ты на́шеѧ . н҄о положи́лъ е҆си рꙋцѣ иⷯ на рꙋки и҆́доⷧ‍҇ и҆хъ , и҆ꙁѧти ꙁаповѣдь ѹ҆стъ твоиⷯ и҆ погꙋби́ти наслѣдїе твое , и҆ ꙁапечатлѣти ѹ҆ста хвалѧ́щиⷯ т҄ѧ , и҆ ѹ҆гасити сла́вꙋ хра́ма твое̑го , и҆ ѻ҆лта́рь твои . и҆ ѻ҆твори́ти ѹ҆ста̀ ꙗ҆ꙁыкомъ , въ ѹ҆гожденїѧ сꙋе́тнаѧ и҆ ѹ҆диви́ти цр҃ѧ плотнаго въ вѣки . не преда́и г҃и скѷпетра твое̑го и҆же не сꙋть . и҆ да не посмѣ́ютсѧ въ паде́нїи на́шемъ · Но ѻ҆брати совѣтъ и҆хъ на́ нѧ , наченшаго на на́съ ѿм̾сти , и҆ въ притчю положѝ · Помѧни г҃и и҆ поꙁна́и въ времѧ скорби на́шеѧ , и҆ мене сподоби дръꙁновенїѧ · Цр҃ю и҆ б҃е всѧкоѧ блгⷵти дръжителю , да́жⷣь сло́во ѹ҆́мно въ ѹ҆стнахъ моиⷯ преⷣ львомъ , и҆ премѣни срⷣце е҆го в ненавиденїе , вою́ющихь на ны въ и҆стребленїе е҆го , и҆ с ни́мъ совѣтꙋ́ющиⷯ · На́съ же и҆ꙁмѝ рꙋко́ю твое́ю , и помоѕи м҄и е҆ді́нои не и҆мѣющеи никогоⷤ‍ⷷ , токмо тебе г҃и · Всѣхъ ра́ꙁꙋмъ и́маши и҆ вѣси , ꙗ҆́ко въꙁненави́дѣхъ сла́вꙋ беꙁако́нных̾ , и҆ гнꙋша́юсѧ ложа неѻ҆брѣꙁан̾ныхъ , и҆ всѧ́кого и҆ноплеменника · Ты вѣси нꙋж́ꙋ мою̀ ꙗ҆́ко въꙁгнꙋшасѧ ꙁна́менїѧ го́рдости мое́а . и҆же е҆сть на главѣ мое́и во дн҃еⷯ виденїѧ мое̑го , въꙁгнꙋша́юсѧ е҆го ꙗ҆́ко рꙋ́бищъ поскверненыхъ , и҆ не ношꙋ е҆го въ дн҃ь молча́нїѧ мое̑го . и҆ не ꙗ҆́сть раба̀ твоѧ ѹ҆ трапе́ѕы а҆ма́новы , и҆ не просла́вѧⷯсѧ въ пирѣ цр҃евѣ , ни́же пїѧⷯ вино треби́щъ и҆́дольскиⷯ , и҆ не въꙁвесели́сѧ раба̀ твоѧ во дн҃ь премѣненїѧ да́же до нн҃ѣ · Точїю ѻ҆ тебѣ на тѧ б҃е а҆враа́мовъ , б҃е могїи на всѣхъ ѹ҆слы́ши гла́съ беꙁнадежныⷯ і҆ и҆ꙁбави на́съ ѿ рꙋки лꙋкавнꙋю̑щиⷯ . і҆ и҆ꙁми мѧ ѿ стра́ха мое̑го ·
Глⷡ‍҇а , е҃ · И бысть по трехъ дн҃ехъ е҆гⷣа преста̀ моли́тисѧ , съвлечесѧ съ ри́ꙁъ скорбныхъ , и҆ ѻ҆блечесѧ в ри́ꙁы свѣтлыа  . и҆ бысть добро̀ꙁрачна приꙁыва́ющи всѐвиⷣца б҃а и҆ сп҃сителѧ · И҆ вꙁѧ̀ двѣ дв҃цѣ съ собою̀ да и҆дет̾ преⷣꙁрѧ́щи е҆ді́на  , дрꙋга́ѧ же послѣдꙋю̑щи да ѻ҆блегчаеⷮ ри́ꙁы еѧ̀ . и҆ сїѧ и҆мꙋщи мла́дость красоты свое́ѧ , и҆ лице еѧ̀ ѻ҆съсклаблѧ́ющисѧ ꙗ҆́ко прелюбивѣиша , н҄о срⷣце еѧ̀ стенѧ́ше ѿ стра́ха , и҆ прошеⷣше вс҄ѧ двери ста̀ преⷣ цр҃емъ · Цр҃ь же седѧ́ше на прⷵтолѣ црⷵтва свое̑го , ѻ҆болченъ въ ри́ꙁы ꙁла́ты съ ка́менїем̾ мно́гоцѣнныⷨ , и҆ бѧ́ше стра́шенъ ѕѣло̀ . и҆ въꙁведъ лице свое ѻ҆гневиⷣно  , и҆ ѕѣлною ꙗ҆́ростїю въꙁрѣ . и҆ паде цр҃ца і҆ и҆ꙁмѣни́сѧ лице еѧ̀ съ ѻ҆слабленїемъ , и҆ преклони́сѧ на главꙋ̀ двцы предъи̑дꙋщеи . і҆ и҆ꙁмѣни б҃ъ дх҃ъ цр҃евъ въ смиренїе , и҆ потща́всѧ сни́де съ престола свое̑го , и҆ въспрїѧ́тъ еѧ̀ любе́ꙁно рꙋкама свои́ма , дондеже ста̀ и҆ ѹ҆тѣши ю҆̀ гл҃ы мирными · И҆ реⷱ‍҇ е́и чт҄о ти е҆сть е҆сѳи́ръ , а҆ꙁъ е҆смь ꙗ҆́ко бра́тъ твои , дръꙁа́и не ѹ҆́мреши , ꙗ҆́ко ѻ҆бще повеленїе на́ше е҆сть . пристꙋпи вꙁѧ̀ ꙁла́тыи жеꙁлъ цр҃ь въꙁложи на вы́ю еѧ̀ , ѻ҆блобыꙁа жеꙁлъ е҆сѳи́ръ , и҆ рече гл҃и м҄и · И҆ реⷱ‍҇ е҆м вижꙋ т҄ѧ господи́не мои ꙗ҆ко агг҃ла бж҃їѧ , смѧте́сѧ срⷣце мое ѿ стра́ха сла́вы твое́ѧ , ꙗ҆́к ди́венъ е҆си господи́не , и҆ лицѐ твое блгⷣть ве́лї и҆́мать · И҆ е҆гда̀ бесѣ́довати е́и к немꙋ , паде ѡ ѻ҆слабле́нїѧ е҆ѧ̀ · И҆ цр҃ь смѧте́сѧ , и҆ вси рабы̀ е҆г ѹ҆тѣшахꙋ е҆ѧ · И҆ рече цр҃ь , чт҄о хо́щеши е҆сѳиръ , чт҄о проше́нїе твое , бꙋдеⷮ т҄и да́же и҆ до по́л црⷵтва мое̑го · И҆ рече е҆сѳи́рь дн҃ь мое̑го праꙁнова нїѧ  , а҆ще ѹ҆бо го́дѣ е҆сть да прїидеши цр҃ю съ а҆ма́номъ на пи́ръ , е҆же творю̀ дне́сь · И҆ реч цр҃ь ѹ҆борꙁи́те и҆тѝ по а҆ма́на , да сътво́римъ сло́в е҆сѳи́рино · И҆ прїидо́ста ѻ҆́ба на пи́ръ е҆же сътвори е҆сѳи́рь · На пирꙋ же реⷱ‍҇ цр҃ь къ е҆сѳи́ри чт҄о ти е҆ст е҆сѳи́рь цр҃це , и҆ чт҄о е҆сть мы́сль проше́нїѧ твое го . дамъ т҄и и҆ до по́лꙋ црⷵтва мое̑го , и҆ сътво римъ тебѣ е҆лико хо́щеши · И҆ реⷱ‍҇ е҆сѳи́рь проше́нї мое и мы́сль моѧ̀ , а҆ще ѻ҆брѣто́хъ блгⷣть пр цр҃емъ . да прїидетъ цр҃ь и҆ а҆ма́нъ ꙁаѹ҆́тра н пи́ръ , е҆гоже сътворю̀ па́ки има  · И҆ꙁы́ид а҆ма́нъ ѿ цр҃ѧ ѕѣ́ло ра́достен̾ и веселъ · Ви́дѣ же мардохеѧ і҆ѹ҆деѧни́на на дворѣ цр҃евѣ н подвигнꙋвшасѧ , и҆ не кла́нѧющасѧ преⷣ ниⷨ и въꙁ̾ꙗ̑ри́сѧ ѕѣ́ло , и҆ прїиде въ домъ свои . посла̀ и҆ приꙁва̀ дрꙋги своѧ̀ , и҆ ꙁосарꙋ женꙋ̀ свою . и҆ по каꙁа и҆́ма богатьство свое , и҆ сла́вꙋ е҆юже въꙁвели́ чи е҆го цр҃ь . и҆ ꙗ҆́ко сотвори е҆го пе́рвомꙋ бы́ти него , и҆ правити црⷵтвїе · И҆ рече а҆ма́нъ , не ꙁв цр҃ца ни е҆ді́наго на пи́ръ съ цр҃емъ н҄о то́чї мене , и҆ па́ки наѹ҆́трїѧ въꙁва м҄ѧ . н҄о сїѧ нѣ́ст м҄и ѹ҆гоⷣна , е҆гда̀ ви́жꙋ мардое́хѧ і҆ѹ҆деѧни́на сѣ дѧ́ща на дворѣ цр҃евѣ · И҆ рече е҆мꙋ ꙁосара жен е҆го и҆ дрꙋ́ꙁи е҆го , пригото́ви дре́во лакоⷮ н҃ , и ꙁаѹ҆́тра рече́ши цр҃еви да повѣситсѧ мардохе́ на не́мъ . ты же въни́ди съ цр҃емъ на пи́ръ и҆ весели́сѧ · И҆ го́дѣ бысть е҆мꙋ гл҃ъ се́и  , пригото́ви дре́во ·
Глⷡ‍҇а , ѕ҃ · Гь҃ же ѿѧ̀ со́нъ ѿ цр҃ѧ в но́щи ѻ҆́нои , и҆ повелѣ рабꙋ̀ принести кни́ги па́мѧⷮныѧ дн҃їи , и҆ прочита́ти е҆мꙋ . и҆ ѻ҆брѣте в ни́хъ пи́сано  , и҆же повѣ́да мардохе́и цр҃ю ѻ҆ двꙋ е҆внꙋ́хꙋ цр҃ьскихъ · Вънегда̀ стрегꙋщимъ и҆мъ и҆же ѹ҆мы́слиша ѹ҆би́ти цр҃ѧ а҆ртаѯе́рѯа . и҆ рече цр҃ь кꙋю сла́вꙋ и҆ли блгⷣть сътвори́хомъ мардохе́ю · И҆ реко́ша ѻ҆́троцы е҆го нѣси сътвори́лъ е҆мꙋ ничто́же · Вънегда цр҃ю въпроша́ющꙋ ѻ҆ бл҃годѣѧ́нїи мардохе́еви , и҆ се а҆манъ прїиде на дво́ръ · И҆ рече цр҃ь кт҄о е҆сть на дворѣ , а҆манъ же прїиде рещи цр҃еви , да повѣситъ мардохе́ѧ на древѣ е҆го́же пригото́ва . и҆ реко́ша ѻ҆́троцы цр҃евѣ · Се а҆ма́нъ стои̑тъ на дворѣ , и҆ рече цр҃ь да прїидетъ сѣ́мо · И҆ рече цр҃ь а҆ма́нꙋ чт҄о сътворю̀ мꙋ́жꙋ е҆гоже а҆ꙁъ хощꙋ просла́вити · И҆ помы́сли а҆ма́нъ въ мы́сли свое́и , комꙋ̀ хо́щетъ цр҃ь сътвори́ти че́сть ра́ꙁвѣ менѐ · Реⷱ‍҇ же цр҃ю мꙋж́а е҆го́же хощетъ цр҃ь просла́вити , да принесꙋтъ ѻ҆́троцы цр҃евы ѻ҆дежⷣꙋ цр҃ьскꙋ , е҆ю́же цр҃ь ѻ҆блачиⷮсѧ и҆ ко́нь на не́м̾же цр҃ь е҆ꙁдитъ · И҆ да да́стьсѧ е҆мꙋ ѿ преславныхъ дрꙋгъ цр҃евых̾ . и҆ да ѻ҆блече́тъ мꙋж́а е҆гоже цр҃ь любитъ , и҆ да посадѧ́тъ е҆го на конь , и҆ проповѣстьсѧ на ѹ҆́лицахъ гра́да гл҃ѧ · Та́ко да бꙋ́детъ всѧкомꙋ чл҃кꙋ е҆гоже цр҃ь въꙁвели́чиⷮ · И҆ рече цр҃ь а҆манꙋ до́бре гл҃еши , та́ко сътвори мардехе́ю і҆ѹ҆деѧни́нꙋ , ѹ҆го́дне слꙋжащемꙋ въ дворѣ на́шеⷨ , да не и҆ꙁменитсѧ гл҃ъ е҆же ре́клъ е҆си · И҆ вꙁѧ̀ а҆ма́нъ ѻ҆де́ждꙋ и҆ ко́нь , и҆ ѻ҆блече мардохе́ѧ , и҆ въꙁведе е҆го на ко́нь е҆́ꙁдити е҆мꙋ по ѹ҆лицахъ гра́да · И҆ проповѣдаше преⷣ ни́мъ гл҃ѧ , си́це бꙋ́детъ всѧ́комꙋ чл҃кꙋ , е҆гоже хо́щеⷮ цр҃ь просла́вити · И҆ въꙁврати же сѧ мардохе́и въ дво́ръ цр҃евъ , и҆ а҆манъ и҆де в до́мъ свои скорбѧ̀ ско́рбїю ве́лїею и҆ скаꙁа слꙋча́щаѧсѧ е҆мꙋ ꙁосарѣ женѣ свое́и и҆ всѣ́мъ дрꙋгомъ свои̑мъ · И҆ рѣша е҆мꙋ дрꙋꙁи е҆го и҆ жена̀ , а҆ще есть племени і҆ѹ҆де́искаго мардохе́и , и҆ нача́лъ е҆си смирѧ́тисѧ преⷣ ниⷨ , падѧ̀ паⷣнеши не мо́жеши проти́витисѧ е҆мꙋ , ꙗ҆́ко б҃ъ жи́въ е҆сть с ниⷨ · И҆ е҆ще же гл҃ющимъ и҆мъ , и҆ се прїидо́ша е҆внꙋхи , спѣшно ꙁва́хꙋ а҆ма́на на пи́ръ е҆гоже пригото́ва е҆сѳи́рь ·
Глⷡ‍҇а , ꙁ҃ · Вни́де же цр҃ь и҆ а҆манъ пирова́ти съ цр҃цею · И҆ рече цр҃ь е҆сѳи́ри , въ вторы́и дн҃ь на пи́рꙋ , чт҄о е҆сть е҆сѳи́рь цр҃це проше́нїе и҆ моле́нїе твое , и҆ да́м̾ т҄и до по́лꙋ црⷵтва мое̑го · ѿвѣща е҆сѳи́ръ цр҃ца и҆ рече , а҆ще ѻ҆брѣто́хъ блгⷣть преⷣ ѻчи́ма твои̑ма цр҃ю . да да́стьсѧ дш҃а моа̀ проше́нїю мое̑мꙋ и҆ лю́дїе моѝ моле́нїю мое̑мꙋ · Прода́ны бо е҆смы̀ , а҆́ꙁ же и҆ лю́дїе моѝ на поги́бель и҆ расхище́нїе и҆ во работꙋ̀ . мы́ же и҆ ча́да наши въ рабы̀ и҆ рабы́нѧ  , ꙗ҆́ко нѣсть досто́инъ дїѧ́воⷧ‍҇ до́мꙋ цр҃вꙋ . И҆ рече цр҃ь кт҄о е҆сть се́и , и҆же дерꙁнꙋ сътвори́ти ве́щъ сїю · И҆ реⷱ‍҇ е҆сѳи́рь , чл҃къ вра́гъ а҆манъ лꙋка́въ се́и , и҆ а́бїе а҆ма́нъ смѧте́сѧ преⷣ цр҃емъ и҆ цр҃цею · Цр҃҃ь же въста съ гнѣ́вомъ ѿ пи́ра , і҆ и́де къ ѻ҆гра́дꙋ · И҆ а҆ма́нъ же молѧ́ше цр҃цꙋ , и҆ млⷵти проша́ше , видѧше б҄о себе въ бѣдахъ сꙋща · Въꙁврати́ же сѧ цр҃ь ѿ ѻ҆гра́да , а҆ма́нъ же припаде къ нога́ма цр҃цы молѧ́сѧ сѣдѧ́ще е́и на посте́ли , ви́дѣв̾ же цр҃ь смѧте́сѧ и҆ рече , ꙗ҆́ко и҆ женꙋ̀ понꙋждаеⷮ в домꙋ̀ мое̑мъ · А҆ма́н̾ же слы́шавъ и҆ꙁмѣни́сѧ лице е҆го , рече же вꙋгаѳаⷩ‍҇ е҆ді́нъ ѿ скопцевъ сеи же вѣдѧ́ше , ви́дѣвъ дре́во преⷣ до́момъ а҆мановыⷨ , е҆гда̀ приꙁыва́ше е҆го на ѻ҆бⷣѣ црⷵкїи · И҆ ѻ҆ се́мъ и҆спыта е҆ді́наго ѿ ѻ҆́трокъ и҆ раꙁꙋмѣвъ ꙁамышлѧ́емое · И҆ рече къ цр҃ю , се и҆ дре́во ѹ҆гото́ва ама́нъ мардохе́ю , гл҃авшемꙋ ѻ҆ животѣ цр҃евѣ · И҆ стои̑тъ в домꙋ а҆ма́новѣ въꙁвыше́но лако́тъ н҃ · И҆ рече цр҃ь да повѣсиⷮсѧ а҆ма́нъ на не́мъ . и҆ повѣше́нъ бы́сть а҆ма́нъ на дре́вѣ е҆го́же ѹ҆гото́ва на мардохе́ѧ · и҆ тогда̀ цр҃ь ѹ҆тѣшисѧ ѿ ꙗ҆́рости ·
Глⷡ‍҇а , и҃ · И въ то́и дн҃ь цр҃ь а҆ртаѯе́рѯъ дарова е҆сѳи́ри , е҆ли́ка бѧхꙋ а҆манова вра́га і҆ѹ҆де́иска · и҆ мардохе́и приꙁва́нъ быⷵ къ цр҃ю . повѣ́да б҄о е҆сѳи́ръ ꙗ҆́ко сро́дникъ е҆сть е́и . и҆ снѧ̀ цр҃ь прьстень свои е҆гоже ѿѧ̀ ѹ҆ а҆мана и҆ да́сть мардохе́еви . и҆ поста́ви е҆сѳи́ръ мардохе́ѧ надъ до́момъ и҆ надъ всѣмъ и҆мѣнїемъ а҆ма́новымъ . и҆ гл҃а къ цр҃ю и҆ припадѐ преⷣ нога́ма е҆го , и҆ въспла́ка молѧ́щи е҆го , преврати́ти ꙁло́бꙋ а҆ма́новꙋ . и҆ мы́сль е҆го и҆же бѧ́ше помы́слилъ на и҆ѹ҆де́и . и҆ прострѐ цр҃ь е҆сѳи́ри же́ꙁлъ ꙁла́тъ . въста́ же е҆сѳи́ръ и҆ ста̀ преⷣ цр҃емъ и҆ реⷱ‍҇  , а҆ще го́дѣ ти е҆сть и҆ ѻ҆брѣто́хъ л҄и блгⷣ‍ꙵть преⷣ тобо́ю . повелѝ да въꙁвратѧ́тъ писа́нїѧ посла́наѧ ѿ а́мана , и҆миже повелѣлъ погꙋби́тп і҆ѹ҆де́а и҆же ѻ҆бита́ютъ въ всемъ црⷵтвїи твое̑мъ . ка́ко б҄о могꙋ̀ ви́дѣти ѻ҆ꙁлобле́нїе людїи мои̑хъ , и҆ ка́ко сп҃стисѧ въ поги́бели ѿч҃ества мое̑го · И҆ рече цр҃ь къ е҆сѳи́ри , а҆ще вс҄ѧ и҆мѣнїѧ а҆́манова далъ е҆сми тебѣ и҆ дарова́хъ тѧ , е҆гоже повѣсиша на́ древѣ , ꙗ҆́ко рꙋцѣ въꙁложѝ на і҆ѹ҆де́ѧ . чт҄о е҆ще про́сиши , напиши́те и҆ вы̀ и҆́менемъ мои̑мъ , ꙗ҆́коже годѣ е҆сть вамъ . и҆ ꙁапечатлѣ́ите пр́ьстьнеⷨ печа́тїю мое́ю , и҆ нѣсть проти́витисѧ и҆мъ · И҆ воꙁва́ни бы́ша пѣсцы̀ цр҃евы въ а҃ , мⷵць , и҆же е҆сть нисанъ к҃г , дн҃ь , того́жъ лѣта . и҆ написа́ша ѻ҆ і҆ѹ҆де́ехъ ꙗ҆́коже ꙁаповѣда мардохе́и , къ нача́лникомъ и҆ къ вельмо́жамъ ꙁе́мнымъ , ѿ и҆нъдїискїѧ страны̀ даже до е҆фїѻ́пїи . рк҃ꙁ , вое̑во́дамъ по ꙁемлѝ и҆ по страна́мъ по иⷯ ꙗ҆ꙁы́кꙋ . напи́сана же бы́ша веле́нїемъ цр҃евыⷨ и҆ ꙁапечатлѣшасѧ прьстьнемъ е҆го , и҆ посла́ша писа́нїѧ въско́рѣ , а҆бїе же ноша́ше и҆хъ . и҆ повелѣ и҆мъ жи́ти по ꙁако́номъ и҆хъ въ всѧ́ком̾ граде , да помага́ютъ и҆мъ да м̾стѧтсѧ сꙋперникомъ и҆хъ , ꙗ҆коже хотѧ́т̾ , въ дн҃ь е҆ді́нъ по всемꙋ̀ црⷵтвꙋ а҆ртаѯе́рѯовꙋ , въ г҃і дн҃ь , в҃і мⷵца , е́же е҆сть а҆да́ръ · Писа́нїе е҆пистолїи си́це б҄ѣ · Цр҃ь вели́кїи а҆ртаѯерксъ , ѿ и҆ндїѧ даже до е҆фіѻ́пїи , рк҃ꙁ , страна́мъ вое̑во́дамъ и҆ кнѧ́ѕемъ , и҆ послꙋша́ющимъ и҆хъ цѣлова́нїе . мно́ги чл҃цы мно́гїѧ ради блгⷵти , и҆ ѕѣлно честїа бл҃гихъ дѣлъ , скоро въꙁнесшесѧ мирꙋ не воꙁмого́ша носи́ти . и҆ не точїю и҆справле́нымъ вамъ въꙁыскꙋюⷮ ꙁл҄о твори́ти , н҄о и҆ бл҃годѣ́ющимъ и҆мъ начина́ютъ въ престꙋпленїе въпадати . не то́кмо ѿ чл҃къ воꙁвыша́ютсѧ блгⷣтїю , н҄о и҆ на сою́ꙁъ пребл҃гаго вѣчнаⷢ‍҇ б҃а и҆ всевиⷣца , въꙁносѧ́щесѧ нена́вистїю лꙋкавою , мнѧⷮ ѻ҆клевета́ти правдꙋ . ради власте́и множицею мно́гихъ , над нимиⷤ‍ⷷ поставлѧ́ютсѧ . и ѹ҆вѣре́н̾ныхъ дрꙋ́говъ совѣты мы̀ почина́ти начина́емъ . ꙗ҆́коже и҆ сие поста́вихъ ради прича́стїѧ кро́ви невин̾ныⷯ . Поне́же ѻ҆клевета винами несътръпи́мыми , со лжею лꙋка́вства ѕла́го воꙁлаганїѧ , ꙗ҆́ко преꙁира́ющиⷯ покаꙁа̀ наⷨ , и҆же дръжа́тъ непоколѣби́мо бл҃гораꙁꙋмїе . и҆ лѣть ва́мъ е҆сть ꙁрѣти , толи́ко въ древнихъ , ꙗ҆коже и҆ въ настоа́щихъ въꙁыска́ющиⷯ непрпⷣбно , црⷵтвїѧ ради тщеты и҆ властелствꙋю̑щихъ . ꙗ҆ко сътворена по́ чинꙋ , писанїем̾ пода́хоⷨ . тако и҆ в҄ы внимати по сиⷯ ꙁрите . понеⷤ‍ⷷ м҄ы преложи́вшесѧ сътвори́хоⷨсѧ премѣнными . сего ради да црⷵтвїе непоколѣби́мо и҆ съ ми́ром̾ пребꙋдеⷮ . находѧ́щаѧ же проти́вꙋ м҄ы съ ꙗ҆́ростїю ѕѣлною расꙋжаеⷨ . ꙗ҆́коже и҆ сего а҆ма́на сн҃а а҆мадаѳꙋева македонѧнина , и҆стин̾ны чюжⷣаго , и҆ кро́ви перьскїа мно́го не съгла́снаго . на́шеѧ ради бл҃гости ю҆́же и҆мѣе̑мъ къ всѧ́комꙋ ꙗ҆ꙁы́кꙋ чл҃колю́бїа . лꙋчисѧ е҆мꙋ страньствꙋѧ , приложи́тисѧ к наⷨ въ толи́ко , ꙗ҆́ко и҆ проꙁва́нꙋ быти ѿ наⷵ ѿц҃емъ , и҆ покланѧ́емꙋ быти ѿ всѣхъ чл҃къ , и҆ вто́рое лице црⷵкого престола поста́вленꙋ быти . го́рдости же дѣльма е҆го мнѣ́лъ насъ нача́ла лишити , и҆ ѿ дх҃а на́шего сп҃са · Ꙗ҆́коже и҆ бл҃говолѧ́щаго всѣмъ мардохе́ѧ , и҆ неѻ́скверненыѧ е҆сѳи́ри цр҃ьствїѧ ѻ҆бщителницы съ всѣмъ племенеⷨ си́хъ , ѕѣло ѹ҆хищре́ннымъ вожделѣнїемъ ꙗ҆ко престꙋпниковъ , и҆спроси́лъ е҆сть въ потребленїе . и҆ симъ побїенымъ са́мъ ѻ҆́нъ мнѣлъ е҆сть вла́сть перьскꙋю въ македо́нїю пренести , и҆ насъ пꙋ́сты сътвори́ти · Мы́ же не ѻ҆брѣта́емъ съгрѣшенїѧ і҆ѹ҆деѻ́въ пра́веⷣныхъ въ поги́бель . и҆же не сꙋть ѕл҄одѣла́тели . н҄о е҆щѐ паче правеⷣными ꙁако́нами ѹ҆строе́ни , и҆же сꙋть вели́каго вышнѧго б҃а жива́го , сн҃ъми . и҆справлѧ́ющаго прародителеи на́шиⷯ црⷵтвїе въ ѹ҆строе̑нїи бл҃жа́ишемъ наⷨ · И҆ сего ради ѹ҆бо бл҃го твори́те иⷨ . не въꙁлагающесѧ на ниⷯ писаными е҆пистолїѧ́ми ѿ а҆ма́на сн҃а а҆мадаѳꙋева · Понеже е҆го сего ради лꙋка́въства повелѣхоⷨ при вра́техъ сꙋсаньскиⷯ повѣсити , съ всѣми дома́шними е҆го . по чинꙋ вседръжи́телѧ б҃а , спѣшно въꙁда́вшаго е҆мꙋ сꙋдъ · Си́цева писа́нїа е҆пистолїи посла́ни быша , в коюждо стран́ꙋ , съ прпⷣбїемъ дарова́ти і҆ѹ҆де́ѻмъ ꙁако́ны и҆хъ своиственыѧ поⷣѹкрѣплѧ́ти  . ꙗко да и҆ съпроти́вльшїисѧ въ времѧ печа́ли и҆хъ , не пребꙋдꙋтъ ѹ҆ ни́хъ , до днѧ , г҃і , мⷵца , в҃і , и҆же е҆сть а҆даръ , в̾ самы́и дн҃ь , е҆го прежде ѻ҆писа̀ ва́мъ а҆маⷩ‍҇ . ѹ҆твръжа́ѧи же всѧческаѧ б҃ъ , въ мѣсто погꙋбленїа правеⷣнаго ꙗ҆́ꙁыка , сътвори и҆мъ веселїе · Сего ради и҆ в҄ы въ па́мѧтехъ ва́шихъ праꙁнованїи , наꙁнаменова́нныи дн҃ь и҆сто́выи всѧческою радостїю тво́рите · да́же и҆ нн҃ѣ и҆ по си́хъ , въ г҃і дн҃ь , по всемꙋ црⷵтвꙋ артаѯерѯовꙋ , мⷵца в҃і , е҆же е҆сть а҆да́ръ . видѣвше сꙋще въ сꙋсѣ и҆ѹ҆дее въꙁра́довашасѧ · И҆ быⷵ и҆мъ просвѣщенїе и҆ веселїе по градоⷨ и҆ по странаⷨ , и҆дѣже а҆ще преⷣложено быⷵ повелѣнїе цр҃ево  . ра́дость и҆ весе́лїе и҆ пирова́нїе і҆ѹ҆де́ѻⷨ , и҆ мно́ѕи ѿ ꙗ҆ꙁы́къ ѻ҆брѣꙁа́хꙋсѧ і҆ и҆ѹ҆де́ствова́хꙋ стра́ха ради і҆ѹ҆де́иска ·
Глⷡ‍҇а , ѳ҃ · Въ в҃і мⷵцъ и҆же еⷵ а҆да́ръ въ г҃і дн҃ь , прїидо́ша писа́нїа ѿ цр҃ѧ · И҆ въ то́и же дн҃ь погибо́ша сꙋпоста́ти і҆ѹ҆дееⷨ ни е҆ді́нъ б҄о противѧ́сѧ и҆м̾ боѧ́сѧ иⷯ · Нача́лствꙋ́ющи б҄о странаⷨ и҆ власте́лїе црⷵтїи и҆ книгочїа почита́хꙋ и҆ѹ҆деа , стра́хъ б҄о мардꙋхе́евъ належа́ше на́ нѧ · Приложи бо сѧ повелѣ́нїе цр҃ево и҆менова́тисѧ по всемꙋ црⷵтвїю . и҆ въ сꙋсанѣ гра́ди поби́ша і҆ѹ҆де́и пѧтьсо́т̾ мꙋжїи , фарса́на , неста́ина , и҆ дельфо́на , и҆ фасга́на , и҆ фардаѳа́на , и҆ вареа , и҆ сарвака́на , и҆ мармаси́ма , и҆ а҆рꙋфе́ѧ , и҆ а҆рсеѧ , и҆ ꙁавꙋѳеѳа́ма , и҆ і҃ , сн҃овъ а҆мановыхъ а҆мадаѳꙋева вра́га і҆ѹ҆деѻⷨ , и҆же ѿ ѳармаѳе́ѧ , и҆ раꙁграби́ша въ то́и дн҃ь и҆мѣ́нїѧ и҆хъ . и҆ скаꙁа́ша число̀ и҆ꙁбїеныхъ цр҃ю въ сꙋсѣ гради . И рече цр҃ь къ е҆сѳири и҆ꙁбиша і҆ѹ҆деи въ сꙋсѣ гради пѧть соⷮ мꙋже́и , и҆ по ѻ҆́крⷵтныхъ стра́нахъ коли́ко мни́ши погꙋби́ша , и҆ чт҄о е҆ще про́сиши и҆ бꙋдетъ т҄и · И҆ рече е҆сѳиръ къ цр҃ю , да да́стьсѧ такожде і҆ѹ҆де́ѻмъ твори́ти ꙁаѹ҆́тра , ꙗ҆́ко да повѣсѧт̾ і҃ сн҃овъ а҆мановыⷯ . и҆ повелѣ цр҃ь та́ко быти , і҆ и҆ꙁложи і҆ѹ҆деѻмъ внѣ гра́да повѣсити телеса сн҃ов̾ а҆мановыⷯ · И҆ събра́шаⷵ і҆ѹ҆деи и҆же в̾ сꙋсѣ гра́ди въ д҃і дн҃ь а҆да́ра мⷵца , і҆ иⷥби́ша мꙋжїи т҃ , и҆ ничтоⷤ‍ⷷ раꙁграби́ша , про́чїи же і҆ѹ҆де́и и҆же по всемꙋ црⷵтвїю събра́шасѧ и҆ себѣ пособлѧ́хꙋ и҆ почи́ша ѿ бра́неи , и҆ꙁби́ша ѿ ниⷯ ҂е҃і , ничтоⷤ‍ⷷ расхити́ша и҆ почи́ша · Написа же цр҃ь по всемꙋ црⷵтвїю свое̑мꙋ , е҆же на́ мори и҆ на ꙁемлѝ . и҆ си́лꙋ свою и҆ мꙋжестве́на и҆справле́нїа бога́тество же и҆ сла́вꙋ црⷵтвїа свое̑го . се пи́сано е҆сть въ кни́ѕѣ персѧ́номъ и҆ мѣдѧномъ на па́мѧть · ꙗ҆́ко мардохе́и вторыи б҄ѣ по цр҃и а҆ртаѯерѯѣ , и҆ вели́къ б҄ѣ въ црⷵтвїи , и҆ преславенъ и҆ люби́мъ ѻ҆ і҆ѹ҆дее̑хъ . и҆ повѣда́ша съдѣѧ́нънаѧ всемꙋ ꙗ҆ꙁы́кꙋ и҆хъ · И҆ рече мар̾дохе́и ѿ б҃а бы́ша сїѧ . помѧнⷯꙋ бо ѻ҆ сонїи е҆гоже ви́дⷯѣ ѻ҆ словесеⷯ сихъ . ниже б҄о преминꙋ ѿ си́хъ рѣчь · Малыи и҆сточникъ и҆же бысть рѣка и҆ свⷮѣ и҆ слн҃це , и҆ вода̀ мно́га . е҆сѳи́ръ еⷵ рѣка ю҆́же въꙁлюби цр҃ь , и҆ сътвори цр҃цю , и҆ в҃ ѕмїи аⷥ е҆смь и҆ а҆маⷩ‍҇ · Ꙗ҆́ꙁы́цы же събра́вшесѧ и҆стреби́ти имѧ і҆ѹ҆деѻⷨ , и҆ ꙗ҆ꙁы́къ мои се́и е҆сть і҆и̑л҃ь въпїю́ще къ б҃ꙋ и҆ сп҃сошасѧ · И҆ сп҃се г҃ь лю́ди своѧ̀ і҆ и҆ꙁба́ви наⷵ г҃ь ѿ всѣ́хъ ѕолъ сихъ · И҆ сътвори б҃ъ ꙁна́менїѧ и чюдеса ве́лїѧ ꙗ҆́же не быша въ ꙗ҆ꙁы́цехъ · И҆ сего ради сътвори в҃ жребїи , е҆динаго лю́демъ бж҃їимъ , и҆ е҆ді́наго всѣмъ ꙗ҆ꙁы́коⷨ . і҆ и҆ꙁыидо́ша в҃ жре́бїи сїи в̾ чаⷵ и҆ вре́мѧ и҆ въ дн҃ь сꙋда преⷣ гм҃ъ въ всѣхъ ꙗ҆ꙁы́цехъ · И҆ помѧнꙋ г҃ь б҃ъ лю́ди своѧ , и҆ ѻ҆правда достоѧ́нїе свое , и҆ бꙋдꙋтъ и҆мъ дн҃и сїѧ въ мⷵцъ а҆да́ръ въ д҃і , и҆ е҃і мⷵца сего съ собо́ромъ и҆ ра́достїю и҆ съ веселїемъ преⷣ бм҃ъ въ роⷣ въ вѣ́къ въ лю́деⷯ свои̑хъ  ·
Коне́цъ кни́ѕе е҆сѳи́ри , и҆́мать в себѣ Глⷡ‍҇а , ѳ҃ · 
