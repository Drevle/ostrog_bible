Скаꙁа́нїе е҆же к̾ кори́нѳомъ , посла́нїе . ст҃аго а҆пⷵла па́вла . а҃ е ,  Сїе посыла́ет̾ ѡⷮ ефе́са а҆сі́искаго . ви́дѣвъ и҆хъ ѹ҆же и наѹ҆чи́въ , и҆ въспомина́етъ и҆мъ посланїемъ симъ . и҆ и҆ꙁвⷮѣ же посла нїю се́й е҆сть . кори́нѳѧне ѡⷮ любопрѣ нїа води́ми . раꙁдѣлѧ́хꙋсѧ ра́ꙁꙋмы . и҆ бѣша прочаѧ в нихъ расколы , и҆ сꙋщимъ раско́лом̾ , преꙁира́хꙋ пои̑мшаго мачехꙋ свою . и҆нїи же хотѧхꙋ ѻ҆ставлѧ́ти своѧ жены , и҆ꙁвѣтомъ въꙁ держа́нїѧ . нѣцыи же въ тре́бищихъ и҆дольскихъ ꙗ҆́дѧ́хꙋ , ꙗ҆́ко нераꙁномъ сꙋщиⷨ и҆доложе́рт венымъ · И҆ ниже и҆ныхъ ѹ҆бо ѹ҆ничижа́хꙋ · А҆ гл҃ю щихъ раⷥличными ꙗ҆ꙁы́ки хвалѧхꙋ . и҆ конечнѣ , прельща́хꙋсѧ , и҆ ѻ҆ та́иньствѣ въскр҃се́нїѧ , гл҃ю ще , не въста́ти плоти се́й · Си́мъ всѣмъ въ кори́нѳѣ дви́жимымъ . пи́шꙋтъ лю́дїе къ а҆п лⷵꙋ . и҆ про́чее проти́вꙋ всѣхъ тѣ́хъ въсписꙋ́етъ · И҆ пр́ьвѣе ѹ҆бо свѣдѣтельствꙋетъ и҆мъ , ꙗ҆́ко и҆ мꙋдри и҆ рꙁсꙋмни сꙋть , не хва́лит же и҆хъ творѧ́щихъ раско́лы . н҄о и҆ съвѣтꙋетъ не въ словѣ н҄о въ дѣлѣ и҆ си́лѣ добродѣтель мнѣти бы́ти . та́же ꙁапрѣти́въ , пои̑мшемꙋ мачехꙋ . и҆ поѹ҆чивъ не и҆мѣти тѧжбы̀ дрꙋгъ къ дрꙋгꙋ . про́чее ѡⷮвѣщава́етъ ѻ҆ ниⷯ же писа́ша , ѻ҆ же ни́твѣ ѹ҆бо ѹ҆ча̀ нераспрѧженꙋ быти спрѧже́ нїю , и҆ на́ времѧ то́чїю въꙁдержа́тисѧ мл҃ит вы ради , а҆ ꙁа е҆же любити и҆мъ въꙁдержа́нїе · Пишетъ ѻ҆ дѣв̾ствѣ , ꙗ҆́ко не по нꙋжи , н҄ о по и҆ꙁволе́нїю семꙋ̀ быти подоба́етъ · Таже ѻ҆ и҆до ложе́ртвеныхъ ꙁавѣщава́етъ , да не надыма́ютсѧ ра́ꙁꙋмомъ , н҄о любо́вїю и҆ смиреномꙋдрїеⷨ да жительствꙋюⷮ . въꙁбранѧ́ет же въ треби щехъ и҆дольскихъ пирова́ти , да не съблажнѧ́ютсѧ малїи . таже ѻ҆ дх҃овныхъ дарова́нїихъ пи́шетъ , да не раꙁньствꙋю̑тъ въ дарова́нїихъ , ниже да пред̾почита́ютъ и҆мꙋщаго дарова́нїе сїе ѡⷮ и҆мꙋщаго ѻ҆́но . всⷨѣ б҄о тогоже дх҃а быти гл҃ет̾ · И҆ про́чее ѻ҆ въскресе́нїи ѹ҆чи́тъ , ꙗ҆́ко пло́ть въстанетъ , ѹ҆мира́ющи ѹ҆бо тлѣнна . въста́ющи же нетлѣнна по блгⷣти гн҃и · Въскр҃се́нїе же съставлѧ́етъ . тѣм̾ ꙗ҆́ко и҆ х҃с въс кр҃се . и҆ конець ѹ҆чи́теⷧ‍҇на словеса ко и҆справле́нїю нравовъ пи́шеⷮ и҆ ѻ҆ ми́лостыни е҆же къ ст҃ымъ ꙁавѣщава́етъ . и҆ си́це скончава́етъ посла́нїе ·

К КОРИНѲОМЪ ПОСЛАНЇЕ СТГО АПЛА па́вла . а҃ е ·
Глⷡ‍҇а , а҃ · ꙁаⷱ‍҇ , рк҃в · Па́велъ ꙁва́нъ а҆пⷵлъ і҆с҃ хв҃ъ , во́лею бж҃ї е҆ю , и҆ състенъ бра́тъ , цр҃кви бж҃їи сꙋ щеи въ кори́нѳѣ , ѻ҆сщ҃е́ннымъ ѻ҆ х҃ѣ і҆с҃ѣ , ꙁва́нымъ ст҃ыⷨ , съ всѣми приꙁива́ ющими и҆́мѧ г҃а на́шего і҆с҃ х҃а , въ всѧ́комъ мѣ́стѣ , тѣхже и҆ вашемъ · ꙁаⷱ‍҇ , рк҃г · Бл҃годать вамъ и҆ ми́ръ , б҃а ѡⷮц҃а нашего , и҆ г҃а і҆с҃ х҃а . бл҃годарю б҃а мое̑го всегда̀ ѻ҆ васъ , ѻ҆ бл҃года ти бж҃їи , да́ннѣи вамъ ѻ҆́ х҃ѣ і҆с҃ѣ , ꙗ҆ко въ всемъ ѻ҆бога́тистесѧ ѻ҆ немъ , въ всѧ́комъ сло́ вѣ , и҆ всѧ́комъ ра́ꙁꙋмѣ , ꙗ҆́коже свѣдѣтельство хв҃о и҆ꙁвѣстисѧ въ ва́съ , ꙗ҆́коⷤ‍ⷷ вамъ не лиши́ тисѧ ни въ е҆ді́номъ дарованїи , ча́ющимъ ѡⷮ кровенїе г҃а на́шего і҆с҃ х҃а , и҆же и҆ ѹ҆твер̾дитъ васъ даже до конца̀ , непови́н̾ныхъ въ дн҃ь г҃а на́ шего і҆с҃ х҃а . вѣреⷩ‍҇ б҃ъ , и҆́мже ꙁва́ни бысте въ ѻ҆б щенїе сн҃а е҆го і҆с҃ х҃а г҃а на́шего · ꙁаⷱ‍҇ , рк҃д · Молю же в҄ы братїе , и҆́менемъ г҃а нашего і҆с҃ х҃а . да то́жде гл҃ете вс҄и , и҆ да не сꙋть в васъ распрѧ̀ , да е҆сте же ѹ҆тверже́ни в тоиже мы́с ли , и҆ в томже нра́вѣ . въꙁвѣсти б҄о ми сѧ ѻ҆ ваⷵ братїе моѧ посла́нными ѡⷮ хлои́са , ꙗ҆́ко рвенїѧ въ васъ сꙋть . гл҃ю же с҄е , ꙗ҆́ко ко́ждо васъ гл҃ет̾ , а҆́ꙁъ ѹ҆бо е҆смь па́вловъ , а҆́ꙁ же а҆пол лосовъ , а҆ꙁ же ки́финъ , а҆́ꙁ же хв҃ъ . е҆д̑а раꙁдѣлисѧ х҃с; е҆д̑а па́велъ распѧсѧ по васъ; и҆л҄и въ и́мѧ па́влово крⷵ ти́стесѧ · бл҃годарю̀ б҃а , ꙗ҆́ко ни е҆дїнаго ѡⷮ васъ крⷵти́хъ точїю кри́спа и҆ га́йѧ , да никтоже речетъ ꙗ҆́ко въ моѐ и҆́мѧ крестихъ . крⷵти́хъ же и҆ стефаниновъ домъ . про́чее не вѣмъ , а҆ще кого и҆но́го крестихъ . не б҄о посла̀ м҄ѧ х҃с крⷵтити . н҄ о бл҃говѣстити . не въ премꙋдрости сло́ва , да не и҆ꙁпраꙁднитсѧ крⷵтъ хв҃ъ · ꙁаⷱ‍҇ , рк҃е · Сло́во б҄о крⷵтное , погиба́ющимъ ѹ҆бо , ю҆ро́д̾ ство е҆сть , а҆ спаса́ющемъ же сѧ намъ , си́ла бж҃їѧ е҆сть · Пи́сано б҄о е҆сть , погꙋблю̀ премꙋ́дрость премꙋ́дрыхъ , и҆ ра́ꙁꙋма раꙁꙋ́мныхь ѡⷮве́ргꙋсѧ . гд̑ѣ премꙋ́дръ . гд̑ѣ кни́жникъ . гд̑ѣ съвопро́ сникъ вѣ́ка сего · не ѻ҆бꙋи́ ли б҃ъ премꙋ́дрость ми́ра сего · понеже б҄о въ премꙋ́дрости бж҃їи , не раꙁꙋмѣ ми́ръ премꙋ́дростїю б҃а , бл҃гои̑ꙁволи б҃ъ бꙋ́иствомъ проповѣ́данїѧ спастѝ вѣрꙋю щаѧ · Понеже бо і҆и̑ѹ҆де́е ꙁнаменїѧ про́сѧтъ , и҆ е́ллїни премꙋдрости и҆́щꙋт̾ . мы же проповѣ́ дꙋемъ х҃а ра́спѧта , і҆ѹ҆де́ѻ҆мъ ѹ҆бо съблаꙁнъ , е҆ллиномъ же беꙁꙋ́мїе . самѣ́м же ꙁва́ннымъ , и҆ѹ҆де́ѻ҆мъ же и҆ е́ллиномъ , х҃а бж҃їю си́лꙋ , и҆ бж҃їю премꙋ́дрость · Ꙁанѐ бꙋе́е бж҃їе , премꙋ́дрѣе чл҃къ е҆сть . и҆ немощно́е б҃ꙋ крѣпча́е чл҃къ е҆сть · ꙁаⷱ‍҇ , рк҃е · Ви́дите бо ꙁванїе ваше братїе , ꙗ҆ко не мно́ꙁи ли премꙋ́дрїи по́ плоти , не мно́ꙁи л҄и си́лни , не мно́ꙁи ли бл҃город̾ни . н҄о бꙋ́ѧѧ ми́ра и҆ꙁбра̀ б҃ъ , да премꙋ́дрыѧ посрами́тъ . и҆ не́мощнаѧ ми́ ра и҆ꙁбра̀ б҃ъ , да посрамитъ крѣпкаѧ . и҆ хꙋдороднаѧ ми́ра и҆ ѹ҆ничиже́ннаѧ и҆ꙁбра̀ б҃ъ , и҆ не сꙋщаѧ , да сꙋщаѧ ѹ҆праꙁнит̾ , ꙗ҆́ко да не похва́литсѧ всѧ́ка плоть предъ бг҃омъ · И҆ꙁ негоже в҄ ы е҆сте , ѻ҆ х҃ѣ і҆с҃ѣ и҆же бысть намъ премꙋ́дрость ѡⷮ б҃а , пра́вда же и҆ ѻ҆сщ҃енїе и҆ і҆ꙁбавленїе , да ꙗ҆коже пи́шетсѧ , хвалѧѝсѧ ѻ҆́ г҃ѣ да хва́литсѧ ·
Глⷡ‍҇а , в҃ · И а҆́ꙁъ пришедъ къ вамъ братїе , прїидоⷯ , не по превосхо́дномꙋ словесѝ и҆л҄и премꙋд рости , въꙁвѣща́ѧ вамъ свѣдѣтельство бж҃їе . не сꙋдиⷯ б҄о вѣдѣти чт҄о в ва́съ , точїю і҆с҃ х҃а , и҆ сего̀ ра́спѧта · И҆ а́ꙁъ в не́мощи и҆ страсѣ , и҆ тре́петѣ мно́ꙁѣ быⷯ к ваⷨ . и҆ сло́во моѐ , и҆ про́повѣдь , моѧ не по препрѣ́нїю члчⷵкїѧ премꙋ́дрости словесѣ́хъ , н҄о въ ꙗ҆вле́нїи дх҃а и҆ си́лы , да вѣ́ра ва́ша не в мꙋ́дрости чл҃чьстеи , н҄о в си́лѣ бж҃їи бꙋ́детъ · ꙁаⷱ‍҇ , рк҃ѕ · Премꙋ́дрость же гл҃емъ в соверше́ныⷯ , премꙋ́д рость же не вѣ́ка сего , ни кн҃ꙁь вѣка сего прес таю́щꙋю , н҄о гл҃емъ премꙋ́ дрость бж҃їю въ та́инѣ , съкрове́ нꙋю , ю҆́же преⷣѹ҆стави б҃ъ прежⷣе вѣкъ въ сла́вꙋ на́шꙋ , ю҆же никтоже ѡⷮ кн҃ꙁь вѣ́ка сего раꙁꙋмѣ̀ . а҆ще бо быша раꙁꙋмѣ́ли , не быша г҃а сла́вѣ ра́спѧли · Но̑ ꙗкоже е҆сть пи́ сано · ꙁаⷱ‍҇ , рк҃ꙁ · И҆хже ѻ҆ко не видѣ̀ , и҆ оу́хо не слы́ша , и҆ на́ срⷣце чл҃кꙋ не вꙁыде , ꙗ҆же ѹ҆готова б҃ъ любѧ щимъ е҆го · Нам же б҃ъ ѡⷮкрылъ е҆сть дх҃омъ свои́мъ · дх҃ъ б҄о вс҄ѧ и҆спытꙋет̾ , и҆ глꙋбины бж҃їа . кто б҄о вѣсть ѡⷮ чл҃къ ꙗ҆же въ чл҃цѣ , точїю дх҃ъ чл҃ка живꙋщїи в немъ; такожде же и҆ бж҃їѧ никтоже вѣсть , точїю дх҃ъ бж҃їи · мы же не дх҃ъ ми́ра сего прїа́хомъ , н҄о дх҃ъ и҆́же ѡⷮ б҃а , да вѣмы дарова́нныⷯ намъ ѡⷮ б҃а , иⷯже и҆ гл҃емъ , не в наѹ҆че́ныхъ чл҃ческїѧ премꙋ́дрости словесехъ . н҄о в наѹ҆че́ныхъ дх҃а ст҃аго , дх҃овнаѧ дх҃овными сраꙁсꙋжⷣа́юще · дꙋ ше́вен же чл҃къ не прїемлетъ ꙗ҆же ѡⷮ дх҃а бж҃їѧ . ю҆родъство б҄о е҆мꙋ е҆сть , и҆ не можетъ раꙁꙋмѣти , ꙁане дх҃овнѣ въстѧꙁꙋетсѧ , дх҃оⷡ‍҇ ныи же въстѧꙁ́ꙋеⷮ ѹ҆бо вс҄ѧ а҆ саⷨ то́й ни ѡⷮ е҆ді́наго въстѧꙁꙋетсѧ · Кто б҄о раꙁꙋмѣ̀ ѹ҆мъ гн҃ь , и҆же и҆ꙁъꙗ҆сни́тъ и҆̀ мы же ѹ҆мъ хв҃ъ и҆́мамы ·
Глⷡ‍҇а , г҃ · И а҆ꙁъ братїе , не могохъ ваⷨ гл҃ати ꙗ҆́ коже дх҃овнымъ , н҄о ꙗ҆́коже пло́тѧномъ , ꙗ҆́ко младенцемъ ѻ҆ х҃ѣ . млекоⷨ в҄ы напоиⷯ а҆ не брашномъ · не ѹбо можа́сте , н҄о ни е҆ще можете нн҃ѣ . е҆ще бо плоⷮстїи е҆сте . и҆дѣже б҄о въ васъ ꙁа́висти , и҆ рве́нїѧ , и҆ рас прѧ̀ . не плотъстїи л҄и е҆сте , и҆ по чл҃чествꙋ хо́дите; е҆гд̑а бо гл҃етъ кт҄о  , а҆ꙁъ ѹ҆бо е҆ смь па́вловъ · дрꙋгі́и же а҆ꙁъ а҆поллосовъ , аⷥ же ки́ фин̾ . и҆́нъ , а҆ꙁ же хв҃ъ · Не плотъстїи ли е҆сте; кто ѹ҆бо е҆сть па́велъ; кто же л҄и а҆полло́съ; н҄о то́чїю слꙋжителе . и҆́миже вѣ́ровасте , и҆ ко мꙋж̾до ꙗ҆́коже г҃ь дастъ · А҆ꙁъ насадиⷯ , а҆поллосъ напоѝ , б҃ъ же въꙁрастѝ . тѣмже ни насажⷣаѧѝ е҆сть чт҄о , ни напаа́ѧй , н҄о въꙁраста́ѧи б҃ъ . насажда́ѧи̑ же и҆ напаа́ѧй , е҆ді́но е҆ста . ко́ждо же свою̀ мꙁдꙋ̀ прїи́метъ по свое̑мꙋ трꙋдꙋ̀ · ꙁаⷱ‍҇ , рк҃и · Бг҃ꙋ б҄ о е҆сме поспѣшники , бж҃їе тѧжанїе , бж҃ їе ꙁданїе е҆стѐ · По бл҃годати бж҃їи даннѣи мн҄ѣ , ꙗ҆́коже премꙋ́дръ а҆рхитекто́нъ ѻ҆снованїе поло жихъ , и҆н же наꙁида́етъ . ко́ждо же да блюдетъ како наꙁида́етъ . ѻ҆снованїѧ б҄о и҆ного ник тоже можетъ положити паче лежа́щаго , и҆же е҆сть і҆с҃ х҃с · А҆ще ли кт҄о наꙁида́етъ на ѻ҆снова нїи семъ , ꙁла́то , сребро̀ , каменїи честныⷯ , дрова̀ сѣ́но , тростїе . кого́ ждо дѣ́ло ꙗ҆влено бꙋдет̾ , дн҃ь б҄о ꙗ҆́витъ , ꙁане ѻ҆гнемъ ѡⷮкрыва́етсѧ . и҆ ко го́ждо дѣ́ло ꙗ҆́ково же еⷵ , ѻ҆гнь и҆скꙋ́ситъ . и҆ е҆гоже дѣ́ло а҆ще пребꙋ́детъ е҆гоже наꙁда , м̾ꙁдꙋ прїи́метъ · А҆ е҆гоже дѣло сгоритъ , ѻ҆т щетиⷮсѧ , сам же сп҃сетсѧ · Такожде ꙗ҆́коже ѻ҆г немъ . не вѣ́сте л҄ и ꙗ҆ко храмъ бж҃їи е҆сте , и҆ дх҃ъ бж҃їи живетъ въ ваⷵ; а҆ще ли кто храмъ бж҃їи растлитъ , растлиⷮ сего б҃ъ . храⷨ б҄о бж҃їи ст҃ъ еⷵ , и҆же е҆сте в҄ы · ꙁаⷱ‍҇ , рк҃ѳ · Никто же себе да прелща́етъ . а҆ще кт҄о мнитсѧ мꙋ́дръ быти в̾ васъ , в̾ вѣцѣ се́м̾ , бꙋй да быва́етъ , ꙗ҆́ко да бꙋдетъ премꙋдръ . премꙋ́дрость б҄о мира сего , бꙋйство ѹ҆ б҃а е҆сть · Пи́сано б҄о е҆сть , ꙁапинаѧѝ премꙋ́дрымъ въ кова́ръствѣ иⷯ · И҆ паки , г҃ь вѣ́сть помышле нїѧ члчⷵка , ꙗ҆́ко сꙋть сꙋ́етна . тѣмже ник тоже да хва́литсѧ въ чл҃цѣхъ . всѧ̀ б҄о ваша сꙋть , а҆ще па́велъ , а҆ще а҆полло́съ , а҆ще ки́фа , и҆ли ми́ръ , и҆ли живоⷮ . и҆л҄и смр҃ть , и҆ли настоа́ щаѧ , и҆ли бꙋ́дꙋщаѧ , вс҄ѧ ва́ша сꙋть , вы же хв҃и , х҃с же бж҃їи ·
Глⷡ‍҇а , д҃ · ꙁаⷱ‍҇ , р҃л · Тако насъ да непщꙋет̾ чл҃къ , ꙗ҆коже слꙋгы̀ хв҃ы , и҆ строи́телѧ та́инамъ бж҃їамъ . а҆ е҆гоже про́чее и҆щете въ строи̑телехъ , да вѣренъ кто ѻ҆брѧ́щетсѧ . мнѣ же не въ велико е҆сть , да ѡⷮ васъ и҆стѧжꙋсѧ , и҆л҄и ѡⷮ члч҃ескаго дн҃е . н҄о ни самъ себе въстѧꙁаю · Ничто́же бо себѐ съвѣмъ , н҄о ни ѻ҆ семъ ѻ҆правда́юсѧ . въстѧꙁа́ѧи̑ же м҄ѧ г҃ь е҆сть · ккк ꙁаⷱ‍҇ , р҃л · Тѣмже прежде времени ничтоже сꙋдите , до́н деже прїидетъ г҃ь , и҆же въ свѣтѣ приве детъ та́инаѧ тем̾наѧ , и҆ ѻ҆бъꙗ҆́вит̾ съвѣ ты срчⷣныа . и҆ тогда̀ похва́ла бꙋдетъ комꙋж до ѡⷮ б҃а · Сїа же братїе моѧ̀ преѻ҆браꙁиⷯ на себе , и҆ а҆поллоса васъ ради , да ѡⷮ на́ю наѹ҆чи те́сѧ не паче мꙋдръствовати . напи́саныⷯ да не е҆дїнъ по е҆дїномꙋ гоⷬ‍҇дите́сѧ на́ дрꙋга . кто́ б҄о т҄ѧ рⷥасꙋжⷣае̑тъ; что́ же и҆́маши е҆гоже нѣси приѧ́лъ; а҆ще л҄и прїѧлъ е҆си , что сѧ хва́лиши ꙗ҆́ко не прїемъ; с҄е сыти е҆стѐ , с҄е ѻ҆ богатистесѧ , беꙁ насъ црⷵтвовасте . и҆ еще ѹ҆ бо да въц҃ритесѧ , да и҆ м҄ы быхоⷨ с вами црⷵтвовали . ꙁаⷱ‍҇ , рл҃а · Мню̀ б҄о ꙗ҆́ко б҃ъ н҄ы посла́нникы послѣднѧа ꙗ҆́вѝ ꙗ҆́ко насмертникы . ꙁане поꙁоръ быхомъ ми́рꙋ , и҆ а҆гг҃ломъ и҆ чл҃комъ . м҄ы ѹ҆бо бꙋѝ х҃а ради , выⷤ‍ⷷ мꙋдри ѻ҆ х҃ѣ . м҄ы не́мощни , вы же крѣпцы . в҄ы сла́вни , мы же беꙁчестни . до нн҃ѣ шнѧго часа̀ и҆ а́лчемъ и҆ жажⷣемъ , и҆ наготꙋ́ем̾ и҆ стра́жⷣем̾ , и҆ скита́емсѧ , и҆ трꙋжа́емсѧ , дѣлающе свои̑ми рꙋками . ѹ҆карѧ́еми блⷵвлѧ емъ . гоними , тръпимъ . хꙋлими , ѹ҆тѣша́емъ . ꙗ҆коже ѻ҆тре́бы ми́рꙋ быхомъ всѣмъ по пранїе доселѣ . не срамлѧ́а васъ пиш̀ꙋ сїа , н҄о ꙗ҆́ко чада моѧ въꙁлю́бленаѧ накаꙁꙋю · а҆ще б҄о и҆ многих̾ пѣстⷩ‍҇ꙋ и҆́мате ѻ҆ х҃ѣ , н҄о не мно́гы ѡⷮц҃а . ѻ҆ х҃ѣ б҄о і҆с҃ѣ бл҃говѣствованїемъ а҆ꙁ̾ в҄ы родихъ . и҆ молю̀ же ваⷵ , подобни мн҄ѣ бы ва́ите . ꙗ҆́коже а҆ꙁъ х҃ꙋ · ꙁаⷱ‍҇ , рл҃в · Сего ради послах̾ к вамъ тимоѳеа , и҆же м҄и е҆сть чадо въꙁлю́блено и҆ вѣрно ѻ҆́ г҃ѣ , и҆же вамъ въспомѧнетъ пꙋти моа , ꙗ҆́же ѻ҆ х҃ѣ і҆с҃ѣ , ꙗ҆́коже и҆ веꙁд̀ѣ и҆ въ всѧ́кои цр҃кви ѹ҆ чю . ꙗ҆́ко не грѧдꙋщꙋ м҄и къ вамъ , нѣ цыи раꙁъгордѣш́асѧ . прїидꙋ же ско́ро къ ваⷨ , аще г҃ь въсхо́щетъ , и҆ ѹ҆раꙁꙋмѣю не слово раꙁгордѣ́вшихсѧ , н҄о си́лꙋ . не во словесѝ б҄о црⷵ тво бж҃їе , н҄о въ си́лѣ . что̀ хо́щете; па́лицею л҄и прїидꙋ к вамъ , и҆л҄и любо́вїю и҆ дх҃омъ кро́тости ·
Глⷡ‍҇а , е҃ · Ѡⷮнꙋдꙋ л҄и слы́шитсѧ въ васъ блꙋже́нїе , и҆ таково блꙋже́нїе ꙗ҆́ково же ни въ ꙗ҆ꙁы́цѣх̾ и҆менꙋетсѧ , ꙗ҆́ко нѣ́коемꙋ и҆мѣти женꙋ ѡⷮч҃юю . и҆ в҄ы раꙁгордѣс те , и҆ не паче пла́касте , да и҆ꙁметсѧ ѡⷮ среды̀ ва́шеа , съдѣѧвыи дѣло сїе , аꙁъ ѹ҆бо а҆ки не ѹ҆ ваⷵ сы́и тѣломъ , тꙋ же живы́и дх҃омъ , ѹ҆же сꙋди́хъ ꙗ҆́ко т҄ꙋ сыи . съдѣѧ́въшего си́це , сїе ѻ҆ и҆́мени г҃а на́шего і҆с҃ х҃а , събравшимсѧ вамъ , и҆ мое̑мꙋ дх҃ꙋ , съ си́лою г҃а нашего і҆с҃ х҃а , предати такова́го сатанѣ̀ въ иꙁможде́нїе пло́ ти , да дх҃ъ е҆го сп҃се́тсѧ въ дн҃ь г҃а на́шего і҆с҃ х҃а · Не добра̀ похвала̀ ваша · ꙁаⷱ‍҇ , рл҃г · Не вѣ́сте л҄и , ꙗ҆́ко ма́лъ квасъ вс҄е смѣшенїе кваситъ; ѻ҆чи́стите ѹ҆бо веⷮхїи квасъ да бꙋдете но́во смѣше́нїе ꙗ҆коже е҆сте беꙁъква́сни . и҆бо па́сха наша ꙁа ны̀ пожренъ бысть х҃с . тѣмже да пра́ꙁнꙋем̾ не въ ква́сѣ ветсѣ , ни въ квасѣ ѕлобы и҆ лꙋкав̾ствѣ , н҄о в бесква́сїиⷯ , чи́стоты і҆ и҆стины · ꙁаⷱ‍҇ , рл҃д · Писахъ вамъ въ посла́нїи , не примѣша́тисѧ блꙋ́дникомъ , и҆ не то́чїю блꙋднико́мъ ми́ра сего , и҆л҄и лихоиⷨцемъ , и҆ли хи́щникомъ , и҆ли и҆ долослꙋжителемъ . понеже должни е҆сте ѹ҆бо ѡⷮ мира сего и҆ꙁы́ити · Нн҃ѣ же писахъ вамъ , не примѣша́ тисѧ , а҆ще нѣкїи братъ и҆менꙋемъ бꙋдеⷮ , блꙋдни́къ , и҆ли лихои̑мецъ , и҆ли и҆́долослꙋ жи́тель , и҆ли досади́тель , и҆ли пїꙗ҆́ница , и҆ли хи́щник̾ , с таковыми ниже ꙗ҆́сти · Чт҄о бо м҄и и҆ внѣшнⷯи ѻ҆сꙋжда́ти . не внꙋтренимъ л҄и в҄ы сꙋдите; внѣшним же б҃ъ сꙋдит̾ . і҆ и҆ꙁ мѣте ѕлаго ѡⷮ васъ самѣхъ · г҃
Глⷡ‍҇а , ѕ҃ · Смѣ́ет ли кт҄о ѡⷮ васъ , вещ̾ и҆мѣа къ и҆но́мꙋ , сꙋдитисѧ ѡⷮ непра́ведныхъ , а҆ не ѡⷮ ст҃ыхъ; не вѣ́сте ли , ꙗ҆́ко ст҃їи ми́рови хотѧтъ сꙋди́ти; и҆ а́ще вами сꙋдъ прїимеⷮ миръ , недосто́ини е҆сте сꙋдищемъ хꙋдыⷨ; не вѣсте ли ꙗ҆́ко а҆гг҃лом̾ сꙋдити хо́щеⷨ а҆ не точїю житеискимъ; житеиска б҄о сꙋ ди́ща а҆ще и҆́мате , ѹ҆ничиже́ныхъ въ цр҃кви . си́хъ посажⷣа́ете , къ сра́мꙋ вамъ гл҃ю . тако л҄и нѣсть ни е҆дїнъ въ васъ мꙋдръ , и҆же можеⷮ раꙁсꙋ дити междꙋ бра́тїи своихъ; н҄о братъ съ бра́томъ сꙋдитсѧ , да е҆ще преⷣ невѣрными . сїе ѹ҆бо ѡⷮнюдъ срамъ вамъ е҆сть , ꙗ҆́ко тѧжбы̀ и҆мате межи себѐ . почто̀ не паче ѻ҆би́дими е҆с те; почто не паче лишени быва́ете; н҄о вы са́ми ѻ҆би́дите и҆ лишае̑те , да е҆ще братїе и҆ли не вѣсте , ꙗ҆ко неправедницы црⷵтва бж҃їа не наслѣ́дѧт̾; не льсти́те себе , ни блꙋдницы , ни и҆долослꙋжи́теле , ни прелюбодѣ́е , ни сквернителе , ни малакїѧ . ни мꙋжело́жницы , ни лихоиⷨцы ни татїе , ни пїꙗ҆́ницы , ни досадителе , ни хи́щ ницы , црⷵтвїа бж҃їа не наслѣдѧтъ . и҆ тог да что бѣ́сте · н҄о ѻ҆мы́стесѧ , н҄о ѻ҆ст҃и ́стесѧ , н҄о ѻ҆пра́вдистесѧ и҆́менемъ г҃а нашего і҆с ҃ х҃а , и҆ дх҃омъ б҃а на́шего · ꙁаⷱ‍҇ , рл҃е · Всѧ̀ м҄и лѣть сꙋть , н҄о не всѧ на по́лꙁꙋ . и҆ всѧ м҄и лѣть сꙋть , н҄о не а҆ꙁъ ѻ҆блада́нъ бꙋ дꙋ ѡⷮ кого̀ · бра́шна чре́вꙋ , и҆ чре́во бра́шномъ . б҃ъ же и҆ сїѧ да ѹ҆пра́ꙁнит̾ . тѣло же не блꙋже́нїю , н҄о гв҃и , и҆ г҃ь тѣ́лꙋ . б҃ъ же и҆ г҃а въꙁъдви́же , и҆ насъ с ни́мъ въꙁдви́гнет̾ си́ лою своею · Не вѣсте л҄и , ꙗ҆́ко тѣлеса ваша , оу҆́дове хв҃и сꙋть; вꙁеⷨ ли ѹ҆бо ѹ҆ды хв҃ы , съ творю ѹ҆ды блꙋдни́чи; да не бꙋдетъ . и҆ли не вѣ́сте ꙗ҆́ко прилѣплѧаѝсѧ сквернодѣ́ицы , е҆дїно тѣло е҆сть; съ блꙋдодѣ́ицею . бꙋдета б҄о рече ѻ҆́ба въ плоть е҆дїнꙋ . прилѣплѧаѝ же сѧ гв҃и , е҆дїнъ дх҃ъ еⷵ съ гм҃ъ . бѣ́гаите блꙋ додѣѧ́нїѧ , всѧкъ б҄о грѣхъ , и҆же а҆ще сътвориⷮ чл҃къ , кромѣ̀ тѣла е҆сть · А҆ блꙋдѧѝ , въ свое тѣло съгрѣшаетъ . или не вѣ́сте , ꙗ҆́ко тѣлеса ваша храⷨ живꙋщемꙋ въ васъ ст҃о мꙋ дх҃ꙋ сꙋть е҆гоже и҆́мате ѡⷮ б҃а , и҆ нѣсте себѣ; кꙋ́плени б҄о е҆сте цѣно́ю · кккк ꙁаⷱ‍҇ , рл҃ѕ · Просла́вите ѹ҆бо б҃а , въ тѣлесехъ ва́шихъ , и҆ въ дш҃ахъ ва́шихъ , ꙗ҆́же сꙋть бж҃їа ·
Глⷡ‍҇а , ꙁ҃ · А ѻ҆ нихже писа́сте м҄и , добро̀ чл҃кꙋ женѣ̀ не прикаса́тисѧ н҄о блꙋдодѣѧ́нїа ра́ди , ко́ждо свою женꙋ̀ да и҆́мать , и҆ ка́аждо жена̀ сво́и мꙋжъ да имать . жен̀ѣ мꙋжъ_ дол̾жнꙋю любоⷡ‍҇ да въꙁдаетъ , такожде и҆ жена̀ мꙋжꙋ . жена свои̑мъ тѣломъ не владѣ етъ , н҄о мꙋжъ . такоже и҆ мꙋжъ свои̑мъ тѣ ломъ не владѣ́етъ , н҄о жена̀ · Не лиша́ите дрꙋгъ дрꙋга , точїю по съгла́сїю ко́ времени , да пребыва́ете въ постѣ и҆ мл҃твѣ , и҆ паки вкꙋпѣ събира́итесѧ . да не и҆скꙋшаеⷮ ваⷵ сатана̀ невъꙁдержанїеⷨ вашиⷨ . сїе же гл҃ю по совѣтꙋ , а҆ не по повелѣнїю · хощꙋ б҄о да всѝ чл҃цы бꙋдꙋтъ , ꙗ҆́коже и҆ а́ꙁъ . н҄о ко́ждо своѐ дарованїе и҆́мать ѡⷮ б҃а , ѻ҆́въ ѹ҆бо си́це , ѻ҆́в же си́це · Гл҃ю же беꙁ̾бра́чнымъ и҆ вдови́цамъ , добро и҆мъ е҆сть , а҆ще пребꙋдꙋтъ ꙗ҆́коже и҆ а́ꙁъ . а҆ще ли не ѹ҆дръжа́тсѧ , да посага́ ютъ . лꙋчше б҄о еⷵ жени́тисѧ , нежел҄и ражⷣиꙁатисѧ · А҆ ѻ҆жени́вшим сѧ ꙁавѣщава́ю , не аⷥ н҄о г҃ь , женѣ̀ ѡⷮ мꙋжа не раⷥлꙋча́тисѧ а҆ще ли же и҆ раꙁлꙋчитсѧ , да пребыва́е̑ тъ беꙁъбрачна . и҆ли да смири́тсѧ с мꙋжемъ свои̑мъ . и҆ мꙋжꙋ жены не ѡⷮпꙋщати · Про́чиⷨ же аⷥ гл҃ю а҆ не г҃ь · ꙁаⷱ‍҇ , рл҃ꙁ · А҆́ще которыи братъ женꙋ и҆́мать невѣрнꙋ , и҆ т҄а бл҃говоли́т̾ жити с ниⷨ , да не ѻ҆ставлѧетъ е҆ѧ̀ · И҆ жена а҆ще и҆́мать мꙋжа невѣ́рна , и҆ тои бл҃говолитъ жити с нею , да не ѻ҆став лѧе̑тъ е҆го . ст҃итъ бо сѧ мꙋжъ невѣреⷩ‍҇ ѻ҆ женѣ̀ вѣрне , и҆ ст҃итсѧ жена̀ невѣрна , ѻ҆́ мꙋ жи вѣрне . понеже ѹ҆бо чада ваша нечи́стаѧ сꙋть , нн҃ѣ же ст҃а сꙋть . а҆ще л҄и невѣрныи ѡⷮлꙋча́е̑тсѧ , да раꙁлꙋчитсѧ . не поработитъ бо сѧ братъ и҆ли сестра в таковыхъ · Въ миръ бо приꙁва насъ г҃ь б҃ъ . что̀ б҄о вѣси жено , а҆ще мꙋжа сп҃сеши , и҆ли что̀ вѣси мꙋжꙋ , а҆ще женꙋ сп҃сеши; точїю коемꙋждо ꙗ҆́коже раꙁдѣлиⷧ‍҇ е҆сть б҃ъ . ко́ижⷣо ꙗ҆́коже приꙁванъ бы́сть гм҃ъ  , тако да ходитъ . и҆ тако въ всѣхъ цр҃квахъ повелѣваю . во ѻ҆брѣꙁанїи ли кт҄о приꙁванъ бысть; да не ѡⷮто́ргнетсѧ . в неѻ҆брѣ́ꙁанїи ли кт҄о приꙁванъ быⷵ ; да не ѻ҆брѣꙁꙋетсѧ . ѻ҆б рѣ́ꙁанїе ничтоже е҆сть , и҆ неѻ҆брѣꙁанїе ничтоже е҆сть , н҄о съблюде́нїе ꙁа́повѣдеѝ бж҃їихъ · кожⷣо въ ꙁва́нїи в неⷨже приꙁванъ бысть , в тоⷨ да пребывает̾ · Ра́бъ ли приꙁванъ былъ е҆си; да не нерадиши . н҄о а҆ще и҆ мо́жеши свободъ быти , бо́льши порабо́ти себе . приꙁва́ныи б҄о гм҃ъ рабъ , свободниⷦ‍҇ гн҃ь е҆сть · Такожⷣе и҆ приꙁва́нныи свобоⷣ , рабъ е҆сть хв҃ъ . цѣно́ю кꙋплени бысте , не быва́ите рабѝ чл҃комъ · ꙁаⷱ‍҇ , рл҃и · Ко́жⷣо в немже приꙁванъ бысть , братїе , в томъ да пребыва́етъ предъ бг҃омъ · ѻ҆ ю҆но тах же и҆ дѣвахъ повелѣ́нїа ѡⷮ б҃а не и҆́мамъ . совѣтъ же даю̀ , ꙗ҆́ко помилованъ ѡⷮ г҃а вѣ́ренъ быти . мню̀ ѹ҆бо сїе добро̀ быти ꙁа настоѧ́щꙋю нꙋ́ждꙋ , ꙗ҆́ко добро̀ чл҃кꙋ е҆же тако быти · Привѧꙁа́еши ли сѧ женѣ; не и҆щѝ раꙁ рѣше́нїѧ . ѡⷮрѣша́еши ли сѧ жены̀; не и҆щи жены̀ . а҆ще ли и҆ ѻ҆же́нишисѧ , не съгрѣшил̾ е҆си . и҆ а҆ще посѧгнетъ дѣва , не съгрѣшила̀ е҆сть · Скорбь же плоти и҆мѣти бꙋ́дꙋтъ таковїи · Аⷥ же в҄ы щадѧ . сїе же гл҃ю братїе , ꙗ҆́ко вре мѧ прекращено еⷵ про́чее , да і҆ и҆мꙋщеи̑ жены̀ ꙗ҆́ко не и҆мꙋще бꙋдꙋтъ . и҆ пла́чющеѝсѧ ꙗ҆коже не плачꙋще . и҆ ра́дꙋю̑щесѧ , ꙗ҆́ко не ра́дꙋю̑щесѧ и҆ кꙋпꙋ́ющеѝ . ꙗ҆́ко не съдръжа́ще . и҆ требꙋ́ющеѝ мира сего ꙗ҆ко не требꙋюще . прехо́диⷮ б҄о ѻ҆браⷥ мира сего · Хощꙋ же васъ беꙁъпечалномъ быти . не ѻ҆жени́выи́сѧ , печетсѧ ѻ҆ гн҃ихъ , како ѹ҆годи́ти гв҃и · А҆ ѻ҆жени́выйсѧ , печетсѧ ѻ҆ мирскихъ , како ѹ҆годи́ти женѣ . раꙁдѣлисѧ и҆ жена̀ и҆ дѣва . не посѧгъшїѧ печетсѧ ѻ҆ гн҃ихъ , како ѹ҆годити гв҃и , да е҆сть ст҃а и҆ тѣломъ и҆ дꙋхомъ . а҆ посѧгшїѧ , печетсѧ ѻ҆ миръскихъ , како ѹ҆годити мꙋжꙋ · ꙁаⷱ‍҇ , рл҃ѳ · Сїе же на пльꙁꙋ вамъ самѣмъ гл҃ю , не да силꙋ ваⷨ наложꙋ , н҄о къ бл҃гоѻ҆раꙁїю и҆ бл҃гоприс тꙋпа́нїю гв҃и беꙁмол̾вно · А҆́ще ли же кт҄о беꙁъ ѻ҆браꙁити ѻ҆ дѣвѣ свое̑й непщꙋ́етъ , а҆ще е҆сть превъ́ꙁрастна , и҆ та́ко длъж̾на̀ е҆сть быти , е҆же хощетъ да твориⷮ . не съгрѣша́етъ да а҆ще посѧгнетъ . а҆ и҆же стои́тъ твръдо срⷣцем̾ , не и҆мыѝ нꙋжⷣа , вла̀сть же и҆́мать ѻ҆ свое̑и воли , и҆ с҄е раꙁсꙋдилъ е҆сть въ срⷣ цы свое̑мъ блюсти дѣвꙋ свою̀ , доб́рѣ твориⷮ · Тѣмже и҆ вдаѧ́й бра́кꙋ свою дѣвꙋ , до́брѣ твориⷮ . и҆ не в̾даѧ́й , лꙋчше твори́тъ . жена привѧ́ ꙁана е҆сть ꙁако́номъ в нели́ко вре́мѧ живетъ мꙋж́ъ е҆ѧ̀ · А҆́ще ли ѹ҆мреⷮ мꙋжъ е҆ѧ  , свободна е҆сть ꙁа негоже хо́щеⷮ посѧгнꙋти , точїю ѻ҆ г҃ѣ . бл҃женѣи̑ша же еⷵ , а҆ще та́ко пребꙋдеⷮ по мое̑мꙋ съвѣтꙋ . мню б҄о сѧ и҆ аⷥ дх҃ъ бж҃їи и҆мѣѧ ·
Глⷡ‍҇а , и҃ · Ѡ и҆доложрътвеных же вѣ́мы ꙗ҆́ко вс҄и ра́ꙁꙋмъ и́мамы . ра́ꙁꙋмъ ѹ҆бо кичи́тъ . а҆ любы же съꙁида́етъ . а҆́ще ли кт҄о мниⷮсѧ вѣ́дѣти чт҄о , не ѹ҆̀ ничто́же раꙁꙋмѣ̀ ꙗ҆́коже подоба́етъ раꙁꙋмѣти . а҆́ще же кт҄о лю́биⷮ б҃а , се́й поꙁнанъ бысть ѡⷮ него . ѻ҆ ꙗ҆де́нїи же и҆доложрътвенѣмъ , вѣ́мы ꙗ҆́ко ни е҆ді́нъ и҆долъ в ми́рѣ . и҆ ꙗ҆ко никтоже б҃ъ и҆́нъ , токмо е҆діⷩ‍҇ . и҆бо а҆ще и҆ сꙋть гл҃емїи бо́ꙁи , и҆ли на нб҃си , и҆ли на ꙁемли . ꙗ҆́коже сꙋть бо́ꙁи мно́ѕи , и҆ господїе мно́ꙁи · Но̑ намъ е҆ді́нъ б҃ъ ѡⷮц҃ъ , и҆ꙁ негоже вс҄ѧ и҆ м҄ы ѹ҆ него . и҆ е҆ді́нъ г҃ь і҆с҃ х҃с , и҆мже вс҄ѧ и҆ м҄ы тѣмъ · И҆ е҆ді́нъ дх҃ъ ст҃ъ , в нем̾же всѧ́ческаѧ , и҆ мы̀ в немъ . н҄о не въ всⷯѣ ра́ꙁꙋмъ . нѣ́цыи же съвѣстїю и҆долъскою даже досе́лѣ ꙗ҆коже и҆доложрътвеное ꙗ҆дѧтъ . и҆ со́вѣсть и҆хъ немощна сꙋщи скверниⷮсѧ · ꙁаⷱ‍҇ , рм҃ · Бра́шно же насъ не поста́витъ предъ бг҃омъ , ни́же б҄о а҆́ще ꙗ҆́мы , и҆ꙁбы́точьствꙋем̾ · Ниже а҆ще не ꙗ҆́мы , лишиⷨсѧ . блю́дѣте же сѧ , да не како власть ва́ша сїа , преткнове́нїе бꙋдетъ не́мощнымъ бра́тїи . а҆́ще б҄о кто ви́дит̾ т҄ѧ и҆мꙋ́ща раꙁꙋмъ , въ требищи въꙁлежаща , не со́вѣсть ли е҆го е҆мꙋ немо́щна сꙋщи , соꙁи́жетсѧ и҆доложр́ътвенаѧ ꙗ҆сти; и҆ поги́бнетъ немощ ныи братъ въ твоеⷨ ра́ꙁꙋмѣ , е҆гоже ради х҃с ѹ҆мре · Такоⷤде съгрѣша́ющи въ бра́тїю , и бью́ ще иⷯ со́вѣсть не́мощнꙋ сꙋщꙋ , въ х҃а съгрѣша́ете · Тѣмже а҆ще брашно съблажнѧе̑тъ бра та мое̑го , не и́мамъ ꙗ҆́сти мѧса въ́ вѣки , да не съблажню брата мое̑го ·
Глⷡ‍҇а , ѳ҃ · Нѣ́смь ли а҆пⷵлъ; нѣ́смь ли свободъ; не і҆с҃ х҃а л҄и г҃а на́шего видѣхомъ; не дѣло ли мое в҄ы е҆сте ѻ҆́ г҃ѣ; а҆́ще ѹ҆бо и҆ныⷨ нѣсмь а҆пⷵлъ , н҄о ѹ҆бо вамъ е҆смь · ꙁаⷱ‍҇ , рм҃а · Печа́ть бо мое̑мꙋ а҆пⷵльствꙋ в҄ы е҆сте ѻ҆́ г҃ѣ · Мо́и бо ѡⷮвѣтъ въстѧꙁаю̑щимъ менѐ се́й е҆сть , е҆да не и҆́мамы власть ꙗ҆сти и҆ пити; е҆да не и҆́ мамы власть сестрꙋ женꙋ̀ водити , ꙗ҆́коже и҆ про́чїи а҆пⷵли , и҆ братїѧ гн҃ѧ , и҆ ки́фа; и҆ли е҆ді́нъ а҆ꙁъ и҆ варна́ва , не и҆́мамы власть е҆же не дѣлати; кт҄о вои҆́нствꙋе̑тъ свои̑ми ѻ҆бро́ки ког да̀; и҆ли кт҄о насажда́етъ виноградъ , и҆ ѡⷮ плода̀ е҆го не ꙗ҆́сть; и҆ли кт҄о пасе́т̾ стадо , и҆ ѡⷮ млека стадꙋ не ꙗ҆́сть; е҆д̑а по чл҃кꙋ сїѧ гл҃ю; не и҆ ꙁаконъ л҄и сїа гл҃етъ; въ моѷсе́ѻ҆вѣ б҄о ꙁа ко́нѣ пи́шетъ , да не ꙁаградиши ѹ҆ста вола̀ молотѧща . е҆д̑а ѻ҆ воло́вѣхъ радиⷮ б҃ъ; н҄о насъ ради всѧко гл҃етъ; наⷵ б҄о ради въписа́сѧ · Ꙗ҆́ко ѻ҆ наде́жди долженъ е҆сть ѻ҆раѝ ѻ҆рати , и҆ молотѧ́и с надеждею да свое̑го ѹ҆пова́нїѧ при части́тсѧ · А҆ще м҄ы дх҃овнаѧ сѣѧхомъ вамъ , вели́ко ли а҆́ще м҄ы ва́ша теле́снаѧ по́жнем̾; а҆́ще и҆нїи власти ва́шеи причаща́ютсѧ , не па́че ли м҄ы; н҄о не сътвори́хомъ по́ ѻ҆бласти сеи , н҄о всѧ терпи́мъ , да не прекраще́нїе коѐ дамы бл҃говѣствованїю хв҃ꙋ · ꙁаⷱ‍҇ , рм҃в · Не вѣсте ли ꙗ҆́ко дѣ́лаю̑щїѝ сщ҃еннаа , ѡⷮ ст҃илища ꙗ҆дѧ́тъ; и҆ слꙋжащїѝ ѻ҆лтарю̀ , съ ѻ҆лтаремъ съдѣлѧют̾сѧ; тако и҆ г҃ь , повелѣ , проповѣ́дꙋю̑щимъ бл҃говѣстїе , ѡⷮ бл҃говѣстїѧ питатисѧ . а҆́ꙁ же ни е҆дїно сътвориⷯ ѡⷮ сихъ . не писах же сїѧ , да тако бꙋдетъ ѻ҆ мнѣ̀ . добрѣе бо мн҄ѣ паче ѹ҆мрети , нежели по хвалꙋ мою кт҄о да и҆спра́ꙁⷣнитъ . а҆́ще б҄о бл҃говѣствꙋю , нѣсть м҄и похвалы , нꙋжда б҄о м҄и належитъ . го́ре же мнѣ а҆ще не бл҃говѣст вꙋю , а҆́ще ѹ҆б҄о во́лею сїе творю̀ , м̾ꙁдꙋ̀ и҆́мамъ . а҆ще ли нево́лею , строе́нїе м҄и е҆сть предано · Ка́ѧ ли ѹ҆бо ми е҆сть мꙁда̀; да бл҃говѣствꙋю̑щꙋ м҄и беꙁ̾ мꙁⷣы положꙋ бл҃говѣстїе хв҃о , въ е҆же не творити м҄и по ѻ҆́бласти мое́й въ бл҃го вѣствованїи · ꙁаⷱ‍҇ , рм҃г · Свободенъ б҄о сыи ѡⷮ всѣхъ , всѣмъ себе пора бо́тихъ , да мно́жаи̑шихъ приѻ҆брѧщꙋ . быⷯ и҆ѹ҆деѻ҆мъ , ꙗ҆́коже и҆ѹ҆де́й , да и҆ѹ҆де́ѧ приѻ҆брѧ щꙋ . поⷣꙁаконнымъ ꙗ҆́коже поⷣꙁаконенъ , да поⷣꙁаконныѧ приѻ҆брѧщꙋ . беꙁ̾ꙁако́ннымъ , ꙗ҆ко беꙁꙁако́ненъ . нѣ сыи беꙁꙁаконникъ бг҃ꙋ , н҄о ꙁа конникъ хв҃ъ , да приѻ҆брѧщꙋ беⷥꙁаконныѧ · Быхъ не́мощнымъ ꙗ҆́ко не́мощенъ , да не́мощныѧ приѻ҆брѧщꙋ . всѣмъ быхъ вс҄ѧ , да всѧко нѣ́ кїѧ спас̀ꙋ . сїе же творю̀ ꙁа бл҃говѣстїе , да съѻ҆бѣщникъ е҆мꙋ бꙋ́дꙋ · Не вѣ́сте ли , ꙗ҆́ко текꙋщїѝ въ поꙁорищи  , вс҄и ѹ҆бо текꙋтъ , е҆ді́нъ же прїе̑млетъ по́честь; тако тецѣте да пости́гнете · Всѧ́къ же подвиꙁа́ѧисѧ , ѡⷮ всѣхъ въꙁдержитсѧ . и҆ ѻ҆нѝ ѹ҆бо да и҆стлѣ́неⷩ‍҇ вѣнецъ прїимꙋтъ , мы же не и҆стлѣненъ . а҆́ꙁъ ѹ҆бо тако текꙋ , не а҆ки беꙁвѣстно . та́ко по двиꙁаюсѧ , не а҆ки въꙁдꙋ́хъ бїѧ . н҄о ѹ҆мершвлѧю тѣ́ло свое и҆ порабо́щꙋ е҆̀ . да не како и҆нымъ проповѣдꙋѧ , самъ неключиⷨ бꙋдꙋ ·
Глⷡ‍҇а , і҃ · ꙁаⷱ‍҇ · Не хощꙋ же ваⷵ невѣ́дѣти братїе , ꙗ҆́ко ѡⷮц҃ы наши вс҄и под̾ ѻ҆́блокомъ бѣша , и҆ вс҄и сквоꙁѣ мо́ре прои̑доша , и҆ вс҄и ѹ҆ моѷсе́ѧ крⷵти́шасѧ въ ѻ҆́блацѣ и҆ въ мо́рѣ . и҆ вс҄и то́жде бра́шно дх҃о́вно ꙗ҆до́ша , и҆ вс҄и то́жде пи́во дх҃о́вно пи́ша . пїѧ́хꙋ б҄о ѡⷮ дх҃овнаго послѣ́дꙋю̑щаго ка́мени . ка́мень же б҄ѣ х҃с · ꙁаⷱ‍҇ , рм҃д · Но̑ не въ мно́жаи̑шихъ иⷯ бл҃говоли б҃ъ . пораже ни б҄о быша въ пꙋстыни . сїѧ же ѻ҆́браꙁы намъ быша , ꙗ҆ко не быти намъ похотникомъ ѕлыхъ , ꙗ҆́коже и҆ ѻ҆ни похотѣша · Ни̑ и҆́долослꙋ жи́тели бываите , ꙗ҆́коже нѣцыи ѡⷮ ниⷯ , ꙗ҆́ко же е҆сть пи́ сано , сѣдо́ша людїе ꙗ҆́сти и҆ пити , и҆ въста́ша и҆грати . ниже съблꙋдимъ , ꙗ҆́коже нѣ́цыи ѡⷮ ниⷯ съблꙋди́ша , и҆ падоша въ е҆ ді́нъ дн҃ь , двадесѧте и҆ тр҄и тысꙋща · Ни да и҆скꙋша́имъ б҃а , ꙗ҆́коже нѣцыи ѡⷮ ниⷯ и҆скꙋси́ ша , и҆ ѡⷮ ѕмїи погибо́ша . ни ропщи́те , ꙗ҆ко же нѣ́цыи ѡⷮ нихъ поропта́ша , и҆ погибо́ша ѡⷮ всегꙋби́телѧ . сїѧ же вс҄ѧ ѻ҆́браꙁи прилꙋча́хꙋсѧ ѻ҆нѣмъ , пи́сана же бы́ша в наѹ҆че́нїе наше , в нихже концы вѣ́къ достиго́ша · ꙁаⷱ‍҇ , рм҃е · Тѣ́мже мнѧѝсѧ стоѧ́ти , да блюдетсѧ , да не паде́тъ · Напасть васъ не достиже , точїю члⷵчека . силенъ же б҃ъ , и҆же не ѻ҆ста́витъ ваⷵ и҆скꙋси́тисѧ , паче е҆же мо́жете . н҄о сътворитъ съ и҆скꙋшенїемъ и҆ і҆ꙁбытїе , ꙗ҆ко въꙁмощи вамъ понести · Тѣмже бра́тїа моѧ въꙁ лю́бленаѧ , бѣ́гаите ѡⷮ и҆́долослꙋженїѧ · Ꙗ҆́ко мꙋ́дрымъ гл҃ю , сꙋдите в҄ы е҆же гл҃ю , чаша бл҃гослове́нїа , е҆ѧ́же бл҃гословлѧемъ , не ѻ҆бщенїе л҄и кро́ви хв҃ѣ е҆сть; хлѣбъ е҆гоже ло́мимъ , не ѻ҆бще́нїе л҄и тѣ́лꙋ хв҃ꙋ е҆сть; ꙗ҆́ко е҆дїнъ хлѣбъ , е҆ді́но тѣ́ло е҆смы мноꙁи . вс҄и бо ѡⷮ е҆ді́ного хлѣ́ба причаща́емсѧ . ви́дите і҆и̑л҃ѧ по́ плоти . не ꙗ҆дꙋщей ли жер̾твы , ѻ҆бѣщницы ѻ҆лтаре́ви сꙋть; чт҄о ѹ҆бо гл҃ю; ꙗ҆́ко и҆́долъ чт҄о е҆сть , и҆ли и҆́доложертвено чт҄о е҆сть; н҄о ꙁанѐ ꙗ҆́же жрꙋтъ ꙗ҆ꙁы́цы  , бѣсоⷨ жрꙋт̾ , а҆ не бв҃и · Не хощꙋ же васъ ѻ҆бѣщникомъ быти бѣсомъ . не мо́жете ча́шꙋ гн҃ю пити , и҆ ча́ шꙋ бѣсов̾скꙋ · Не мо́жете трапе́ꙁѣ гн҃и причаща́тисѧ , и҆ трапе́ꙁѣ бѣсов̾стѣи . и҆ли раꙁ̾дража́емъ г҃а , е҆д̑а крѣпча́иши е҆го е҆смы · ꙁаⷱ‍҇ , рм҃ѕ · Всѧ̀ м҄и лѣть е҆сть , н҄о не всѧ̀ на по́льꙁꙋ . всѧ̀ ми лѣть сꙋть , н҄о не всѧ наꙁидаюⷮ , никтоже свое̑го си да и҆́щеⷮ , н҄о ꙗ҆́же бли́жнѧго ко́жⷣо . вс҄е е҆же на то́ржищи продае̑мое ꙗ҆ди те , ничтоже сꙋмнѧщесѧ ꙁа́ совѣсть · Гн҃ѧ б҄о ꙁемлѧ , и҆ і҆сполне́нїе е҆ѧ̀ . а҆́ще л҄и кт҄о ѡⷮ невѣр ныхъ приꙁыва́етъ в҄ы , и҆ хо́щете и҆тѝ . вс҄е преⷣлага́емое вамъ ꙗ҆дите , ничтоже сꙋмнѧ́щесѧ ꙁа́ совѣсть · ꙁаⷱ‍҇ , рм҃ꙁ · А҆ще ли кт҄о вамъ ре четъ , с҄е и҆́доложертвено е҆сть , не ꙗ҆ди́те , ꙁа ѻ҆́ ного повѣ́давшаго , и҆ со́вѣсть , гн҃ѧ б҄о ꙁемлѧ и҆ і҆сполненїе е҆ѧ̀ · Со́вѣсть же гл҃ю , не свою̀ н҄о дрꙋга́го . в̾скꙋю бо̀ свобода̀ моѧ̀ сꙋ́дитсѧ ѡⷮ и҆ ноѧ со́вѣсти; а҆́ще а҆́ꙁъ бл҃годатїю причаща́ю сѧ , почто̀ хꙋлꙋ прїемлю , ѻ҆ немже а҆́ꙁъ бл҃годарю̀ , а҆́ще ѹ҆бо ꙗ҆́сте , а҆́ще ли пїете , а҆́ще ли и҆́но чт҄о творите , вс҄ѧ въ славꙋ бж҃їю твори́ те . беꙁ̾преⷮкнове́ни быва́ите и҆ѹ҆деемъ и҆ е́ллиномъ и҆ цр҃кви бж҃їи . ꙗ҆́коже и҆ а҆́ꙁъ въ всемъ всѣмъ ѹ҆гажⷣаю , не и҆скїѝ свою по́льꙁꙋ , н҄о мно́гихъ да спасꙋтсѧ . подража́тели мнѣ бываите , ꙗ҆́коже и҆ а҆́ꙁъ х҃ꙋ ·
Глⷡ‍҇а , а҃і · Хвалю же в҄ы бра́тїе , ꙗ҆́ко вс҄ѧ моѧ по́ мните · И҆ ꙗ҆́коже предахъ вамъ , преда г҃ нїѧ держитѐ . хощꙋ же васъ вѣдѣти , ꙗ҆́ко всѧкомꙋ мꙋ́жꙋ глава̀ х҃с е҆сть · Гла ваⷤ‍ⷷ женѣ̀ , мꙋж́ъ · Глава же х҃ꙋ , б҃ъ . всѧкъ мⷤꙋ мл҃твꙋ дѣѧ́ , и҆л҄и проро́чествꙋѧ ,покрытою главо́ю , срамлѧ́етъ главꙋ̀ свою . и҆ всѧка же на̀ молитвꙋ дѣющи , и҆ли пррⷪ‍҇чествꙋющи , ѡⷮ кровен̾ною главо́ю , срамлѧ́етъ главꙋ свою . е҆дїно бо е҆сть и҆ тожде ѻ҆стрꙋга́нѣй . а҆́ще ѹ҆бо не покрыва́етсѧ жена̀ , да стриже́тсѧ · А҆́ще ли же срамъ женѣ стри́щисѧ и҆ли бри́тисѧ , да по крыва́етсѧ · Мꙋжъ б҄о не долженъ е҆сть покры вати главꙋ̀ , ѻ҆́браꙁъ и҆ сла́ва бж҃їа сы́и . жена же сла́ва мꙋжꙋ е҆сть · ꙁаⷱ‍҇ . рм҃и · Нѣсть б҄о мꙋжъ ѡⷮ жены̀ н҄о жена̀ ѡⷮ мꙋж́а . и҆́бо не соꙁданъ бысть мꙋжъ жены̀ ради , н҄ о жена̀ мꙋж́а ради · Сего ради должна е҆сть жена власть и҆мѣти на главѣ а҆́гг҃лъ ради · ѻ҆баче ни мꙋжъ беꙁ жены̀ , ни жена̀ беꙁ мꙋжа ѻ҆́ г҃и  . ꙗ҆́коже б҄о жена̀ ѡⷮ мꙋжа , си́це и҆ мꙋжъ ѡⷮ жены , вс҄ѧ же ѡⷮ бг҃а · Въ васъ самѣхъ сꙋди́те · Лѣ́по ли е҆сть женѣ ѡⷮкровенѣ б҃ꙋ молити сѧ; и҆ли и҆ не самое е҆стество ѹ҆ чи́тъ в҄ы , ꙗ҆́ко мꙋж́ъ ѹ҆б҄о , а҆ще власы̀ растиⷮ , беꙁче́стїе е҆мꙋ е҆сть . жена же а҆ще власы̀ расти́тъ , сла́ва е́й е҆сть; ꙁанѐ растѣ́нїе власомъ , вмѣ́сто ѻ҆ дѣѧ́нїѧ дано̀ бы́ сть е́й , а҆ще ли кт҄о мниⷮсѧ спо́рливъ быти , м҄ы таковаго ѻ҆бы́чаа не и҆́мамы , н҄иже цр҃кви бж҃їа . сїе же ꙁавѣщаваѧ не хвалю̀ . ꙗ҆ко не на лꙋ́чьшее , н҄о на хꙋждьшее съ бира́етесѧ · Пе́рвое ѹ҆бо сходѧ́щимсѧ вамъ въ цр҃кви , слы́шꙋ в̾ васъ распрѧ сꙋщꙋ , и҆ ча́сть нѣ́кꙋю сихъ вѣ́рꙋю . подоба́етъ б҄о и҆ е҆ресемъ в̾ ва́съ бы́ти , да и҆скꙋснїи ꙗ҆́влени бываютъ в̾ ва́съ · Сходѧ́щимсѧ ѹ҆бо вамъ въкꙋ́пѣ , нѣсть господьскꙋю вечерю ꙗ҆́сти . ко́ждо б҄о свою̀ вечерю преⷣварѧетъ в̾ снѣденїе , и҆ ѻ҆въ ѹ҆бо а҆л четъ , ѻ҆́въ же ѹ҆пиваетсѧ . е҆д̑а б҄о домовъ не и҆́мате въ е҆же ꙗ҆́сти и҆ пи́ти; и҆ли ѻ҆ цр҃кви бж҃їи нерадитѐ , и҆ срамлѧете не и҆мꙋщаѧ; чт҄о вамъ рекꙋ; похвлю л҄и в҄ы; ѻ҆ се́мъ не похвалю̀ . ꙁаⷱ‍҇ , рм҃ѳ · А҆́ꙁъ бо прїѧ́хъ ѡⷮ г҃а , е҆же и҆ предахъ вамъ · Ꙗ҆́ко г҃ь і҆с҃ , в нощъ в нюже преданъ бываше , прїемъ хлѣ́бъ , и҆ бл҃годари́ въ преломи , и҆ рече . прїимите , ꙗ҆́ди́те . с҄е е҆сть тѣло мое е҆же ꙁа вы̀ ломи́мое . с҄е твори́те в мое въспомина́нїе · Такожде и҆ чашꙋ по вечери гл҃ѧ . сїѧ ча́ша но́выи ꙁавѣт̾ е҆сть ѻ҆ мое̑и крови · Сїе твори́те , е҆ли́жды а҆ще пїете , в мое въспомина́нїе . е҆ли́ж ды б҄о а҆ ще ꙗ҆́сте хлѣ́бъ се́й , и҆ ча́шꙋ сїю пїете , смр҃ть гн҃ю въꙁвѣща́ете , дондеже ѹ҆бо прїидетъ · Тѣмже ѹ҆бо и҆же а҆ще ꙗ҆́стъ хлѣбъ се́й , и҆ли пїетъ чашꙋ гн҃ю недосто́ине , пови́ненъ бꙋд́етъ тѣ́лꙋ и҆ кро́ви гн҃и · да и҆скꙋша́ ет же чл҃къ себе , и҆ тако ѡⷮ хлѣ́ба да ꙗ҆стъ , и҆ ѡⷮ ча́ши да пїетъ · Ꙗ҆́дыѝ б҄о и҆ пїѧ недос тои́нѣ , сꙋдъ себѣ̀ ꙗ҆стъ , и҆ пїеⷮ , нераꙁсꙋжⷣаѧ тѣла гн҃ѧ . сего ради в̾ васъ мно́ѕи немощни и҆ недꙋж̾ливи , и҆ спѧ́тъ дово́лни . ꙁаⷱ‍҇ , р҃н · А҆́ще б҄о бы́хомъ себѐ раꙁсꙋжа́ли , не быхомъ ѹ҆ бо ѻ҆сꙋжде́ни были , сꙋди́ми же ѡⷮ г҃а накаꙁꙋем сѧ , да не с ми́роⷨ ѻ҆сꙋдимсѧ · Тѣмже братїѧ моѧ , сходѧщесѧ ꙗ҆́сти , дрꙋгъ дрꙋга жⷣите . а҆ще ли кт҄о а҆лчетъ , в домꙋ да ꙗ҆стъ , да не въ грѣ́хъ сходитесѧ . ѻ҆ прочих же е҆гда прї идꙋ ѹ҆стро́ю ·
Глⷡ‍҇а , в҃і · Ѡ дх҃овныⷯ же братїе не велю ваⷨ не вѣ́дѣ ти . вѣсте ꙗ҆ко е҆гда невѣрни бѣсте , ко и́доломъ беⷥгласнымъ , ꙗ҆ко ведо́ми ведо́с тесѧ . тѣмъже скаꙁꙋю вамъ , ꙗ҆́ко ник тоже дх҃ омъ бж҃їимъ гл҃ѧ , речетъ а҆наѳема і҆с҃а . и҆ никтоже мо́жет̾ рещѝ г҃а і҆с҃а , точїю дх҃ом̾ ст҃ым̾ . раꙁдѣленїа же дарова́нїемъ сꙋть , а҆ тои жⷣе дх҃ъ . и҆ раꙁдѣленїѧ слꙋже́нїи сꙋть , а҆ тоижде г҃ь · И҆ раꙁдѣленїѧ дѣ́иствомъ сꙋть , а҆ тоижде б҃ъ , и҆ дѣиствꙋѧ вс҄ѧ въ всѣхъ · ꙁаⷱ‍҇ , рн҃а · Комꙋждо же даетсѧ ꙗ҆вле́нїе дх҃а , на полꙁꙋ . ѻ҆́ вомꙋ б҄о дх҃омъ даетсѧ слово премꙋдрости , и҆но́ мꙋ же сло́во ра́ꙁꙋма , ѻ҆ то́мже дс҃ѣ . дрꙋгомꙋ же вѣра , тѣмже дх҃омъ . и҆номꙋ же дарованіѧ и҆с цѣле́нїемъ ѻ҆ томже дс҃ѣ дрꙋгомꙋ же дѣиствїа си́ламъ . и҆номꙋ же пррⷪ‍҇чество . дрꙋгомꙋ же раꙁсꙋжденїа дх҃овом̾ . и҆номꙋ же роди ꙗ҆ꙁы́вомъ , дрꙋгомꙋ же скаꙁа́нїа ꙗ҆́ꙁы́коⷨ всѧ же сїа дѣ́иствꙋетъ е҆ді́ныи то́ижде дх҃ъ , раꙁдѣлѧа вла́стїю коемꙋждо ꙗ҆́коже хо́щетъ · ꙁаⷱ‍҇ , рн҃в · Ꙗ҆́коже б҄о тѣло е҆ді́но е҆сть , и҆ оу́ды имать мно́ги вси же ѹ҆ды е҆ді́наго тѣла , мноѕи сꙋще , е҆ді́но сꙋть тѣло тако і҆ х҃с . и҆бо е҆дї нѣмъ дх҃омъ м҄ы всѝ въ е҆дїно тѣло крⷵти́ хомсѧ , а҆ще і҆ѹ҆де́е , а҆ще е҆́ллини . и҆ли раби и҆ли свобо́дни , и҆ вс҄и е҆ді́нѣм̾ пивоⷨ дх҃оⷨ напои́хомсѧ . и҆бо тѣло нѣсть е҆дїн̾ ѹ҆дъ , н҄о мноѕи . а҆ ще речетъ нога ꙗ҆ко нѣсмь рꙋка , нѣсмь ѡⷮ тѣла , не сего ради нѣсть ѡⷮ тѣла; и҆ а́ще речет̾ ѹ҆хо , нѣсмь ѻ҆́ко , нѣсмь ѡⷮ тѣла . не сего ради нѣсть ѡⷮ тѣла; и҆ а́ще вс҄е тѣло ѻ҆́ко , гд̑ѣ слꙋхъ; а҆ще же вс҄е слꙋхъ , гд̑ѣ ѹ҆ ха́нїе; нн҃ѣ же положи б҃ъ ѹ҆ды е҆дїного кое̑ гождо и҆хъ в телесѝ , ꙗ҆коже и҆ꙁво́ли · А҆ще ли бы ша вс҄и е҆дїнъ ѹ҆дъ , гд̑ѣ тѣло; нн҃ѣ же мно́ ѕи ѹ҆бо ѹ҆дове , е҆дїно же тѣло · Не можетъⷤ‍ⷷ ѻ́ ко рещѝ рꙋцѣ , не требѣ м҄и е҆ си , и҆ли па́ки глава нога́ма , не требѣ м҄и е҆сте . н҄о мно́го паче мнѧ́щїисѧ ѹ҆ди тѣла немощънѣиши бы ти , нꙋжⷣнѣиши сꙋть . і҆ и́хже мнимъ беꙁ̾чест нѣишихъ быти тѣлꙋ , си́мъ честь мно́жаишꙋ прилага́емъ . и҆ не бл҃гоѻ҆ браꙁнїи на́ши , бл҃го ѻ҆бра́ꙁїе мно́жаише и҆́мꙋт̾ а҆ бл҃гоѻ҆браꙁнїи наши , не требѣ и҆мⷮꙋ н҄о б҃ъ растворѝ тѣ́ло , хꙋдѣишемꙋ бо́лшꙋ давъ честь , да не бꙋдетъ расп рѧ̀ в телесѝ , н҄о да то́жде в себѣ пекꙋтсѧ ѹ҆ди · И҆ а́ще стражетъ е҆діⷩ‍҇ ѹ҆дъ , с нимъ стра жꙋтъ вс҄и ѹ҆ди . а҆ще ли же сла́витсѧ е҆дїнъ ѹ҆дь , с ниⷨ срадꙋютсѧ вс҄и ѹ҆ди . ꙁаⷱ‍҇ , рн҃г · Вы же е҆сте тѣло хв҃о , і҆ ѹ҆ди ѡⷮ́ части і ѻ҆ всѣхъ ѹ҆бо положѝ б҃ъ въ цр҃кви , пр́ьвѣе а҆ пⷵ лы , второ́е пррⷪ‍҇кы , третїе ѹ҆чи́телѧ , потом же си́лы , таже дарованїа и҆сцѣленїемъ . ꙁас тꙋпле́нїа , и҆справле́нїе , ро́ди ꙗ҆́ꙁы́комъ . е҆д̑а вс҄и а҆пл ⷵ и; е҆д̑а вс҄и пррⷪ‍҇цы . е҆ д҆а вс҄и ѹ҆чт҃лы; е҆д̑а вс҄и си́лы; е҆д̑а вс҄и дарова́нїа и҆́мꙋть и҆сцѣле́нїем̾; е҆д̑а вс҄и ꙗ҆́ꙁы́кы гл҃ютъ; е҆д̑а вс҄и скаꙁꙋютъ; ревнꙋите же дарованїи болшихъ . и҆ е҆ще по пре восхоже́нїю пꙋть вамъ покаꙁꙋю ·
Глⷡ‍҇а , г҃і · Аще ꙗ҆ꙁы́кы члчⷵкыми гл҃ю , и҆ а́гг҃льскыми , любве же не и҆́мамъ , быхъ мѣдь ꙁве нѧщи и҆ли киⷨва́лъ ꙁвѧцаѧ и҆ а́ще и҆маⷨ пррⷪ‍҇чество , и҆ вѣм̾ та́ины вс҄ѧ , и҆ весь раꙁꙋмъ , и҆ а́ще и҆́мамъ всю вѣрꙋ , ꙗ҆ко и҆ го́ры преставлѧ́ти , любве же не и҆́мамъ , ничтоже е҆смь . и҆ а́ще раꙁдамъ всѧ̀ и҆мѣнїѧ моѧ , и҆ а́ще предамъ тѣло мое въ е҆же съжещи е҆̀ , любве же не и҆́мам̾ никое̑ѧ польꙁы м҄и е҆сть · ꙁаⷱ‍҇ , рн҃д · Любы̀ долготерпитъ , млрⷵдьствꙋе̑тъ . любы не ꙁави́дитъ , любы не превъꙁноситсѧ , не гордитъ , ни беꙁчи́ньствꙋетъ , не и҆щетъ свои̑хъ с҄и , не раꙁдража́етсѧ , не вмѣнѧе̑т̾ ѕло́е , не ра́дꙋетсѧ ѻ҆ неправдѣ , ра́дꙋет же сѧ ѻ҆ и́стинѣ , вс҄ѧ лю́ биⷮ , всемꙋ вѣ́рꙋ е҆млетъ , вс҄е ѹ҆пова́ет̾ вс҄ѧ терпитъ . любы , николиже ѡⷮпа́даетъ · А҆ще же пррⷪ‍҇ чествїѧ , ѹ҆праꙁнѧтсѧ , а҆ще ли ꙗ҆́ꙁы́цы ѹ҆мо́лъ кнꙋтъ , а҆ще раꙁꙋм̾ и҆спраꙁнитсѧ ѡⷮ части б҄о раꙁꙋмѣвае̑мъ , и҆ ѡⷮ части пррⷪ‍҇чествꙋем̾ , е҆гда же прїидетъ съверше́ное , тогда е҆же ѡⷮ части ѹ҆пра́ꙁнитсѧ · ꙁаⷱ‍҇ · Бра́тїе , е҆гда̀ бѣхъ младенецъ , ꙗ҆́ко младенецъ гл҃ахъ , ꙗ҆ко младенеⷰ‍҇ мꙋдръствоваⷯ ꙗ҆́ко мла денецъ смышлѧхъ . е҆гда же быхъ мꙋжъ , ѡⷮвергохъ младенческаѧ . ви́димъ ѹ҆бо нн҃ѣ ꙗ҆́коже ꙁеръца́ломъ въ гада́нїихъ , тогда же лицемъ къ лицꙋ · Нн҃ѣ раꙁꙋмѣю ѡⷮ части , тогда же поꙁ на́ю ꙗ҆́коже и҆ поꙁнанъ быхъ . нн҃ѣ же пребыва́ютъ , вѣ́ра , надежа , любы̀ , тро́е сїе . больши же сихъ , любы̀ ·
Глⷡ‍҇а , д҃і · Держи́тесѧ любве , ревнꙋ́ите же дх҃овнаа , паче же да пррⷪ‍҇чествꙋете . гл҃ѧѝ б҄о ꙗ҆ꙁы́кы , не чл҃комъ гл҃етъ , н҄о б҃ꙋ . никто же б҄о слы́шит̾ , дх҃ом же гл҃ет̾ та́ины . а҆ пррⷪ‍҇очествꙋаѝ чл҃комъ гл҃етъ съꙁда́нїе і҆ ѹ҆тѣше́нїе і҆ ѹ҆тверже́нїе . гл҃ѧи б҄о ꙗ҆́ꙁы́ки , себѐ ꙁи́же ⷣ тъ , а҆ пррⷪ‍҇очествꙋаѝ , цр҃ьковь ꙁи́ жⷣетъ · хо щꙋ же всѣхъ васъ гл҃ати ꙗ҆́ꙁы́ки , паче же да прорица́ете . болїи бо пррⷪ‍҇чествꙋаѝ , нежели гл҃ѧѝ ꙗ҆́ꙁы́ки , ра́ꙁвѣ а҆ще кт҄о не скаꙁꙋетъ , да и҆ цр҃ковь съꙁиданїе прие̑млетъ · ꙁаⷱ‍҇ , рн҃е · Нн҃ѣ же братїе , а҆ще прїидꙋ къ вам̾ ꙗ҆ꙁы́ки гл҃ѧ , кꙋю вамъ польꙁꙋ сътврю; а҆ще вамъ не гл҃ю , и҆ли по ѡⷮкрове́нїи , и҆ли в ра́ꙁꙋмѣ , и҆ли въ пррⷪ‍҇очествїи , и҆ли въ наѹ҆че́нїи; ѻ҆баче беꙁдꙋш наѧ гласъ даю́ща , а҆́ще сопѣль , а҆́ще гꙋ́сли , а҆́ще ра́ꙁньствїа писканїемъ не дадѧтъ , ка́ко раꙁꙋмно бꙋ́детъ писка́нїе , и҆ли гꙋденїе; и҆́бо а҆́ще беꙁвѣстенъ гласъ трꙋба дастъ , кто ѹ҆готовитсѧ на́ брань; тако и҆ в҄ы , а҆́ще не бл҃гораꙁꙋмно сло́во дадите ꙗ҆ꙁы́комъ , ка́ко ѹ҆ раꙁꙋмѣетсѧ гл҃емое; бꙋ́дете б҄о въ воꙁдꙋхъ гл҃юще . толико ѹ҆бо а҆́ще сѧ ключиⷮ роды гл҃ совъ сꙋть въ мирѣ , и҆ ни е҆ді́н̾ и҆хъ беꙁъгла́сенъ . А҆ще ѹ҆бо не ѹ҆вѣмъ си́лꙋ гла́сꙋ , бꙋ́ дꙋ подобенъ слышащемꙋ и҆ноꙗ҆́ꙁычника , и҆ гл҃ю щаго мн҄ѣ и҆ноꙗ҆ꙁычески . такожде и҆ в҄ ы , понеже ревни́ тели е҆сте дх҃о́внымъ , ꙗ҆́же къ съꙁданїю цр҃кви про́сите , да и҆ꙁбыточьствꙋете · Тѣмже гл҃ѧѝ ꙗ҆́ꙁы́ки , да молиⷮсѧ , да скаꙁꙋетъ . а҆́ще б҄о помолюсѧ ꙗ҆ꙁы́ком̾ , дх҃ъ мои мо́литсѧ , а҆ ѹⷨ мои беꙁ̾ плода̀ е҆сть . чт҄ о ѹ҆бо е҆сть; помо люсѧ д҃хомъ , помолю же сѧ и҆ ѹ҆мом̾ . въспою̀ дх҃о̀м , въспою же и҆ ѹ҆мом̾ . понеже а҆ще бл҃гос ловиши д҃хоⷨ , и҆сполнѧѧѝ мѣсто . невѣжда како речеⷮ а҆ми́ нь по твое̑мꙋ бл҃годаренїю , понеже не вѣсть чт҄о гл҃еши . т҄ы ѹ҆бо добрѣ бл҃агода риши , н҄о дрꙋгїи не съꙁида́етсѧ · Бл҃годарю̀ б҃а мое̑го , паче всѣхъ васъ ꙗ҆́ꙁы́ки гл҃ѧ . н҄о въ цр҃кви хощꙋ пѧть словес̾ ѹ҆момъ мои̑мъ гл҃а ти , да и҆ і҆́ны польꙁꙋю , не́жели тм҄ ы словесъ ꙗ҆́ꙁыкоⷨ · ꙁаⷱ‍҇ , рн҃ѕ · Братїе , не дѣти бываите ѹ҆мы̀ , н҄о ѕлобою младеньствꙋите , ѹ҆мы же съвершени бываи те · Въ ꙁако́нѣ пи́шетъ . ꙗ҆ко и҆ноꙗ҆ꙁычными и҆ ѹ҆стны и҆нѣми въꙁ̾гл҃ю лю́демъ сим̾ , и҆ ни такоже послꙋшаюⷮ мене , гл҃етъ г҃ь · Тѣмже ꙗ҆ꙁыцы въ ꙁна́менїе сꙋть не вѣрꙋющимъ , н҄о не вѣрнымъ . а҆ пррⷪ‍҇очество , не невѣ́рныⷨ , н҄о вѣрꙋю̑ щим̾ · А҆́ще ѹ҆бо сни́детсѧ цр҃кви вс҄ѧ вкꙋ́пѣ , и҆ вс҄и ꙗ҆ꙁыцы гл҃ютъ . вни́дꙋтъ же и҆ нераꙁꙋмивїи , и҆ли невѣ́рнїи , не рекꙋт л҄и , ꙗ҆ко бѣснꙋ е́тесѧ; а҆́ще же вс҄и пррⷪ‍҇очествꙋю̑тъ , въни́детъ же нѣ́кїи невѣ́ренъ , и҆ли невѣжа , и҆ ѻ҆блича́етсѧ всѣми , и҆ і҆стѧꙁꙋетсѧ ѡⷮ всⷯѣ . и҆ си́ це та́инаѧ срⷣца е҆го ꙗ҆́влена быва́ютъ . и҆ та ко паⷣ ницъ , поклониⷮсѧ бв҃и , въꙁвѣща́ѧ ꙗ҆ко въи҆́стинꙋ б҃ъ с вами е҆сть · ꙁаⷱ‍҇ , рн҃ꙁ · Чт҄о ѹ҆бо бра́тїе; е҆гда схо́дитесѧ , ко́ждо васъ ѱаломъ и҆́мать , ѹ҆че́нїе и҆́мать , ꙗ҆́ ꙁыкъ и҆́мать , ѡⷮкровенїе и҆́ мать , скаꙁанїе и҆́ мать . всѧ же къ съꙁданїю да быва́ютъ . а҆́ще ꙗ҆ꙁыкомъ кто гл҃етъ , по двѣма , и҆ли мно́жае по тремъ , и҆ по́ части , и҆ е҆дїнъ да скаꙁꙋетъ . а҆ще ли не бꙋдет̾ скаꙁатель , да молчитъ въ цр҃кви , себѣ же да гл҃етъ и҆ бг҃о ви · Пррⷪ‍҇цы же два и҆ли трїе да гл҃ютъ , и҆ дрꙋꙁїи да раꙁсꙋжⷣаютъ · А҆́ще ли и҆но́мꙋ ѡⷮкры етсѧ сѣдѧщꙋ , пе́рвыи да молчит̾ . мо́жете бо вси по е҆диномꙋ пррⷪ‍҇очество́вати , да всѝ ѹ҆чатсѧ , и҆ вси ѹ҆тѣшаю̑тсѧ . и҆ д҃си пррⷪ‍҇чес тїи , пррⷪ‍҇ ком̾ повинꙋ́ютсѧ . нѣсть бо нестрое̑ нїю б҃ъ . но ми́рꙋ , ꙗ҆коже въ всѣхъ цр҃кваⷯ ст҃ыхъ . жены́ ваша въ цр҃кви да молчатъ . не повелѣ̀ б҄о сѧ и҆мъ гл҃ати , н҄о пови нова́тисѧ , ꙗ҆́коже и҆ ꙁаконъ гл҃етъ . а҆́ще ли чесомꙋ наѹ҆чи́тисѧ хотѧтъ , в домⷯѣ своѧ мꙋжа да въпроша́ютъ . срамно б҄о е҆сть женѣ въ цр҃кви гл҃ати . и҆ли ѡⷮ васъ сло́во бж҃їе и҆ꙁыде; и҆ли въ васъ е҆дїнѣхъ дости́же; а҆́ще кт҄о мни́тсѧ пррⷪ‍҇къ быти , и҆ли дх҃овенъ , да раꙁꙋмѣетъ ꙗ҆́же пиш̀ꙋ ваⷨ , ꙁане гн҃ѧ сꙋть ꙁа́ повѣди . а҆́ще ли кт҄о не раꙁꙋмѣ́етъ , да не раꙁꙋмѣва́етъ . тѣмже братїа моѧ̀ , ревнꙋите е҆же пррⷪ‍҇чествовати , и҆ е҆же гл҃ати ꙗ҆́ꙁыки не въꙁбранѧ́ите . всѧ же бл҃гоѻ҆́браꙁно , и҆ по́ чинꙋ да быва́ютъ ·
Глⷡ‍҇а , е҃і · ꙁаⷱ‍҇ , рн҃и · Скаꙁꙋю же вамъ братїе бл҃говѣствова нїе , е҆же бл҃говѣстихъ вамъ , е҆же и҆ прї ѧ҆сте , в не́мже и҆ стои̑тѐ , и҆́мже и҆ сп҃са́ етесѧ кацⷨѣ сло́вомъ бл҃говѣстихъ ва́мъ , а҆́ще съдержитѐ , раꙁвѣ а҆́ще не всꙋе́ вѣ́ровасте . предахъ бо вамъ и҆спе́рва , е҆же и҆ прїѧ̑хъ , ꙗ҆́ко х҃с ѹ҆мре грѣхъ ради на́шихъ по писа́нїи̑хъ , и҆ ꙗ҆́ко погребенъ бысть и҆ ꙗ҆ко въста̀ въ тре тїи дн҃ь , по писа́нїи̑хъ , и҆ ꙗ҆ко ꙗ҆́висѧ ки́ фѣ , таже е҆дїномꙋнадесѧте , пото́м же ꙗ҆́ висѧ боле пѧтїи со́тъ братїѧ̑мъ е҆дїною , ѡⷮ ниⷯже мно́жаи̑ши пребыва́ютъ досе́лѣ , нѣ́цыи же и҆ почи́ша . потом же ꙗ҆́висѧ і҆а́ковꙋ , таже а҆пⷵ ломъ всѣмъ . послѣди же всⷯѣ , ꙗ҆́ко нѣ́коемꙋ иⷥве́ргꙋ ꙗ҆́ висѧ и҆ мнѣ . аꙁъ б҄о е҆смь мнїи а҆пⷵ ловъ , и҆же нѣ́см̾ досто́инъ нарещисѧ а҆пⷵлъ , ꙁане гонихъ цр҃ковь бж҃їю . блгⷣтїю же бж҃їею е҆смь , еже е҆смь . и҆ бл҃годать е҆го ꙗ҆́же въ мнѣ , не тъща̀ бысть , н҄о паче всѣхъ и҆хъ потрꙋдихсѧ . не а҆́ꙁ же , н҄о бл҃годать бж҃їѧ , ꙗ҆же съ мно́ю · А҆́ще ѹ҆бо а҆ꙁъ , а҆ще ли ѻ҆нѝ , тако проповѣ́даемъ , и҆ тако вѣ́ровасте · ꙁаⷱ‍҇ , рн҃ѳ · А҆ще же х҃с проповѣ́дꙋетсѧ , ꙗ҆́ко и҆ꙁ мертвыхъ въста̀ , ка́ко гл҃ютъ нѣцыи въ васъ , ꙗ҆́ко въскр҃сенїа мрътвымъ нѣсть , а҆ще же въскр҃сенїѧ мрътвыⷨ нѣсть , т҄о ни х҃с въста̀ · А҆ще же х҃с не въста̀ , тще ѹ҆бо проповѣ́данїе наше , тща же и҆ вѣ́ ра ваша . ѻ҆брѣта́емъ же сѧ и҆ лжесвѣдѣтеле бж҃їи , ꙗ҆ко послꙋшествова́хомъ на́ б҃а , ꙗ҆ко въскр҃си х҃а , е҆гоже не въскр҃сѝ . поне́ же ѹ҆бо мрътвїи не въста́ютъ . а҆ще ѹ҆бо мрътвїи не въста́ютъ , т҄о ни х҃с въста̀ . а҆ще л҄и х҃с не въста , сꙋетна вѣра ваша , е҆ще е҆ сте въ грѣсѣхъ ва́шихъ . т҄о ѹ҆бо и҆ ѹ҆мершїи ѻ҆ х҃ѣ , погибоша . и҆ а҆ще въ живот̀ѣ семъ ѹ҆ пова́ющ ̑ е е҆сме въ х҃а точїю , ѻ҆каꙗ҆ннѣиши всѣхъ чл҃къ е҆сме · ꙁаⷱ‍҇ , р҃ѯ · Нн҃ѣ же х҃с въста̀ ѡⷮ мр҃твыхъ , на́чатокъ ѹ҆ме́ршим̾ бысть . поне́же б҄о чл҃ка ради смерть бысть , и҆ чл҃ка ради въскр҃се́нїе мр҃твымъ . ꙗ҆́ коже б҄о ѻ҆ а҆да́мѣ вси ѹ҆мираютъ , такожде и҆ ѻ҆ х҃ѣ вс҄и ѻ҆живꙋтъ . ко́ждо же въ свое̑мъ чинꙋ , нача́токъ х҃с , потом же хрⷵтовїи , въ пришествїе е҆го · Потоⷨ же кончи́на , е҆гда̀ пре дастъ црⷵтво б҃ꙋ и҆ ѡⷮцꙋ ҃  , е҆гда̀ и҆спраꙁнитъ всѧ́кꙋ власть и҆ всѧко влⷣчьство и҆ си́лꙋ . подо баетъ бо е҆мꙋ црⷵтвовати , дон̾деже положитъ вс҄ѧ враги под нога́ма свои҆́ма . послѣднїи же врагъ и҆спраꙁ̾ни́тсѧ смерть , всѧ̀ б҄о покори под ноѕѣ̀ е҆го . внегда же речетъ ꙗ҆́ко вс҄ѧ поко ре́на сꙋть е҆мꙋ̀ , ꙗ҆́вѣ ꙗ҆́ко ра́ꙁвѣ покоршаго е҆мꙋ всѧ . е҆гда же покориⷮ е҆мꙋ всѧческаѧ , тогда̀ и҆ самъ сн҃ъ покоритсѧ поко́ршемꙋ е҆мꙋ всѧ ческаѧ , да бꙋ́детъ б҃ъ всѧческаѧ въ всѣхъ · ꙁаⷱ‍҇ , рѯ҃а · Понеже , что творѧтъ крⷵтѧщеисѧ мр҃твыⷯ ра ди , а҆ще ѡⷮнꙋ́дъ мр҃твїи не въста́ютъ; что̀ и҆ крⷵща́ютсѧ мертвыхъ ради; почто же и҆ мы бѣды прїемлемъ на всѧкъ чаⷵ; по всѧ̀ дн҃и ѹ҆мира́юще , та́ко м҄и ва́ша похвала бра́тїе , ю҆́же и́мамы ѻ҆ х҃ѣ і҆с҃ѣ г҃ѣ на́шемъ · А҆ще бо по чл҃кꙋ съ ꙁвѣремъ борѧхсѧ въ е҆фе́сѣ , ка́ѧ м҄и по́льꙁа , а҆ще мр҃твїи не въстают̾; да ѧ́мы и҆ пїе́мъ , ѹ҆трѣ б҄о оу҆́мремъ · Не л̾сти́тесѧ . тлѧⷮ ѻ҆бы́чаѧ благи , бесѣды ѕл҄ы . и҆стреꙁви́тесѧ пра́ ведно , и҆ не съгрѣшаите . невѣ́денїе б҄о бж҃їе нѣ́цыи и҆́мꙋтъ . къ сра́мꙋ ваⷨ гл҃ю . н҄о речетъ нѣ́кт҄о , како въстанꙋтъ мр҃твїи; ко́и̑м же тѣ́ломъ прїидꙋтъ; беꙁꙋм́не , т҄ы е҆же сѣ́еши , ѻ҆живетъ ли а҆ще не оу́мретъ . и҆ е҆же ты сѣ́еши , не тѣло сꙋщее сѣ́еши , н҄о голо̀ ꙁерно . а҆ ще слꙋчитсѧ пшени́цы , и҆ли и҆но́го ѡⷮ про́ чихъ . б҃ъ же дае̑тъ е҆мꙋ тѣ́ло ꙗ҆коже въсхощеⷮ , и҆ кое̑мꙋжⷣо сѣмени свое тѣ́ло · ꙁаⷱ‍҇ , рѯ҃в · Не всѧка плоть , таже плоть , н҄о и҆на ѹ҆бо чл҃ комъ , и҆́на же плоть ско́томъ , и҆́на же ры́бамъ , и҆́на же пти́цамъ . и҆ тѣлеса̀ нбⷵнаѧ , и҆ тѣлеса ꙁе́мнаа . н҄о и҆́на ѹ҆бо нбⷵнымъ сла́ва , и҆́на же ꙁе́мнымъ , и҆́на сла́ва слн҃цꙋ , і҆ и҆́на сла́ва лꙋн̀ѣ , і҆ и҆́на сла́ва ꙁвѣꙁдамъ . ꙁвѣꙁда̀ б҄о ꙁвѣꙁды̀ и҆ꙁоѻ҆ билꙋ́етъ въ сла́вѣ . такожде и҆ въскр҃сенїе ме́р твыⷯ . сѣ́етсѧ въ тлѣ́нїе , въста́етъ въ не тлѣ́нїе . сѣ́етсѧ не́ в честь , въста́етъ въ сла́вꙋ . сѣ́етсѧ в̾ не́мощи , въста́етъ въ си́лꙋ . сѣ́етсѧ тѣ́ло дш҃е́вно , въста́етъ тѣ́ло д҃хо́в но . е҆ сть тѣ́ло дш҃е́вно , и҆ е҆сть тѣ́ло д҃хо́вно . Тако и҆ е҆сть пи́сано . бы́сть пе́рвыи чл҃къ а҆да́мъ въ дш҃ꙋ жи́вꙋ , послѣ́днїи а҆да́мъ , въ дх҃ъ животворѧ́щъ · Но̑ не прежⷣе дх҃о́вныи , но дш҃е́вныи , пото́м же дх҃о́вныи · ꙁаⷱ‍҇ , рѯ҃г · Пе́рвыи чл҃къ ѡⷮ ꙁемлѝ , пе́рстенъ . вторыи чл҃ къ , г҃ь съ нб҃се · Ꙗ҆́ко́въ пе́рстныи , тако́вїѝ пе́рстнїи . и҆ ꙗ҆ко́въ нбⷵныи , та́цы же и҆ нбⷵнїи . и҆ ꙗ҆коже ѻ҆блеко́хомсѧ въ ѻ҆́браꙁъ перст̾наго , да ѻ҆блечеⷨсѧ и҆ въ ѻ҆́браⷥ нбⷵнаго · Сїе же гл҃ю бра тїе , ꙗ҆́ко пло́ть и҆ кро́вь црⷵтвїа бж҃їа наслѣ́дити не мо́гꙋт̾ . ни тлѣ́нїе нетлѣ́нїѧ наслⷣѣс твꙋеⷮ · Се̑ та́инꙋ ваⷨ гл҃ю , вси бо не ѹ҆спнеⷨ , вси же и҆ꙁмѣни́мсѧ , въско́рѣ , въ мъгнове́нїи ѻ҆́ка , въ послѣднеи трꙋбѣ̀ . въстрꙋ́битъ б҄о , и҆ мртвїи въста́ нꙋтъ нетлѣ́нни , и҆ мы и҆ꙁ мѣнимсѧ · Подобаеⷮ бо тлѣ́емомꙋ семꙋ ѻ҆блещи сѧ въ нетлѣ́нїе и҆ ме́ртвеномꙋ семꙋ , ѻ҆блещисѧ въ беꙁъсме́ртїе . е҆гда же тлѣ́нное сїе ѻб лечет̾сѧ въ нетлѣнїе , и҆ смертное сїе ѻ҆блечет сѧ въ бесмертїе , тогда бꙋ́дет̾ сло́во напи́санное , поже́рта бысть смерть побѣдою . гдѣ̀ т҄и смерти жало; гдѣ̀ т҄и а҆́де побѣ́да; жало же смерти , грѣхъ . си́ла же грѣхꙋ , ꙁаконъ . б҃ꙋ же бл҃годаренїе давшемꙋ намъ побѣдꙋ . гм҃ъ на́шиⷨ і҆с҃ х҃мъ · ꙁаⷱ‍҇ , рѯ҃д · Тѣмже братїѧ моѧ въꙁлюбленаѧ , тве́рди бываите , непостꙋп́ни , и҆ꙁбы́точьствꙋюще въ дѣлѣ гн҃и всегда̀ , вѣ́дѧще ꙗ҆ко трꙋдъ вашъ нѣсть тощъ преⷣ гм҃ъ ·
Глⷡ‍҇а , ѕ҃і · Ѡ млⷵтыни же , ꙗ҆́же къ ст҃ ыⷨ , ꙗ҆́коже ѹ҆с трои̑хъ цр҃кваⷨ , галатїискамъ , та́кожде и҆ в҄ы сътворѧите . по е҆ди́нѣи ѡⷮ сꙋ ботъ ко́ждо васъ да полага́етъ ѹ҆ се бе съхранѧѧ , е҆же а҆́ще поспѣшиⷮсѧ , да не е҆гда̀ прїидꙋ , тогда събранїѧ быва́ютъ . е҆гда же прї идꙋ , и҆́хже а҆́ще и҆скꙋс́ите посланїемъ , сихъ послю̀ принести блгⷣть ва́шꙋ въ і҆ерⷵли́мъ · ꙁаⷱ‍҇ , рѯ҃е · А҆́ще ли же достоино бꙋ́детъ и҆ мнѣ и҆тѝ , съ мно́ю поидꙋтъ . прїидꙋ же к вамъ е҆гда ма кедонїю преи̑д̀ꙋ . македонїю б҄о прохожꙋ . ѹ҆ васъ же а҆́ще слꙋчитъ ми сѧ , пребꙋ́дꙋ , и҆ли ѻ҆ ꙁимѣ́ю . да вы̀ м҄ѧ прово́дите , а҆́може а҆́ще пои̑ дꙋ . не хощꙋ б҄о васъ нн҃ѣ въ мимохоженїи ви́ дѣти , ѹ҆пова́ю же вре́мѧ нѣ́кое пребы́ти ѹ҆ васъ , а҆́ще г҃ь повелитъ . пребꙋ́дꙋ же въ е҆фе́сѣ до пентико́стїѧ . дверь б҄ о ми сѧ ѡⷮве́рꙁе вели́ка и҆ поспѣшна , и҆ съпротивнїи мно́ѕи · А҆́ще же прїидеⷮ тимоѳе́и , блюди́те да беꙁ̾ страха бꙋдетъ ѹ҆ васъ · дѣло б҄о гн҃е дѣ́лаетъ , ꙗ҆коже и҆ а҆ꙁъ . да никтоже ѹ҆бо е҆го ѹ҆ничижитъ . проводите же е҆го с ми́ромъ , да прїидетъ къ мнѣ . жд̀ꙋ б҄о е҆го съ братїею . ѻ҆ а҆поло́сѣ же бра́те , мно́го молихъ е҆го , да прїидетъ къ вам̾ съ братї ею , и҆ всѧко не б҄ѣ во́лѧ , да нн҃ѣ прїидетъ , прїидетъ же е҆гда ѹ҆пра́ꙁнитсѧ · ꙁаⷱ‍҇ , рѯ҃ѕ · Бо́дръствꙋите , стоите въ вѣрѣ , мꙋжа́итесѧ , ѹ҆твержаитесѧ . вс҄ѧ вамъ любовїю да быва́ ютъ . молю же в҄ы братїе , вѣ́сте домъ сте фаниновъ , и҆ фꙋртꙋна́товъ , ꙗ҆ко е҆ста нача токъ а҆ха́їи , и҆ въ слꙋженїе ст҃ыⷨ ѹ҆чиниша себѐ . да и҆ в҄ы повинꙋитесѧ таковымъ , и҆ всѧ комꙋ споспѣшествꙋю̑щꙋ и҆ трꙋжающꙋсѧ · Въꙁ ра́довах же сѧ ѻ҆ пришествїи стефаниновѣ , и҆ фꙋртꙋна́товѣ , и҆ а҆хаиковѣ . ꙗ҆ко ва́ше лишенїе сїи и҆спо́лниша . поко́иша б҄о мо́и дх҃ъ и҆ ва́шъ . поꙁнава́ите ѹ҆бо таковыѧ . цѣлꙋюⷮ в҄ы цр҃кви въсточныѧ . цѣлꙋюⷮ в҄ы ѻ҆ г҃ѣ мно́го а҆ки́лла и҆ приски́лла , съ дома́шнею иⷯ цр҃ко́вїю . цѣ лꙋютъ в҄ы братїѧ вс҄ѧ . цѣлꙋ́ите дрꙋгъ дрꙋга лобꙁа́нїеⷨ ст҃ыⷨ . цѣлова́нїе моею̀ рꙋко́ю па́влею . и҆ же не лю́битъ г҃а і҆с҃а , да бꙋ́детъ про́клѧтъ . марана́ѳа . блгⷣть г҃а на́шего і҆с҃ х҃а с ва́ми , и҆ любы̀ моѧ̀ съ всѣми ва́ми , ѻ҆ х҃ѣ і҆с҃ѣ а҆ми́нь ·
Коне́цъ коринѳскомꙋ пе́рвомꙋ посла́нїю . И҆́мать в себѣ Глⷡ‍҇а , ѕ҃і , а҆ ꙁачаⷧ‍҇ цр҃ковных , м҃ꙁ ·
