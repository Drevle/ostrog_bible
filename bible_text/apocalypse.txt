АПОКАЛИѰИСЪ СТГО ІѠАННА ѲЕѠЛОГА
Глⷡ‍҇а , А҃ ·  Апокалїѱисъ і҆с҃ х҃а , и҆же даⷵ е҆мꙋ бг҃ъ по каꙁати рабомъ свои̑мъ , и҆́мже подоба́ше быти въско́рѣ , и҆ скаꙁа̀ пославъ а҆́гг҃ломъ свои̑мъ , раб̀ꙋ свое̑мꙋ і҆ѻ҆а́ннꙋ , и҆же свѣдѣтельствова сло́во бж҃їе , и҆ свѣдѣтельство і҆ѵ҃ х҃во , е҆ли́ко видѣ · Бл҃женъ чтыѝ и҆ слы́ша щїи словеса̀ пррⷪ‍҇чествїа е҆го , и҆ съблюда́ющїи пи́санаѧ в немъ , вре́мѧ б҄о блиⷥ . і҆ѻ҆а́ннъ сеⷣмиⷨ цр҃квам̾ и҆же сꙋть въ а҆сїи . блгⷣть ваⷨ и҆ миръ , ѡⷮ сꙋщаго , і҆ и҆же б҄ѣ , и҆ грѧдꙋщ́аго , и҆ ѡⷮ сеⷣ мѝ дх҃овъ , и҆же преⷣ прⷵтломъ е҆го , сꙋть . и҆ ѡⷮ і҆с҃ х҃а иже е҆сть свѣдѣтель вѣ́рныи , пр́ъвенеⷰ‍҇ и҆ꙁ мр҃твыⷯ , и҆ кн҃ꙁь цр҃ей ꙁем̾скыхъ , любѧщꙋ н҄ы и҆ ѻ҆мы насъ ѡⷮ грѣхъ на́шихъ кро́вїю своею̀ , и҆ сътворилъ е҆сть насъ цр҃ѧ и҆ і҆е̑ре́ѧ б҃ꙋ и҆ ѡⷮц҃ꙋ свое̑мꙋ . томꙋ сла́ва и҆ дръжа́ва въ вѣкы вѣкоⷨ а҆ми́нь · Се грѧдетъ съ ѻ҆́блакы , и҆ оу́ꙁриⷮ и҆̀ всѧко ѻ҆́ко , і҆ и҆же е҆го прободо́ша , и҆ плачь сътворѧⷮ на сѧ ѻ҆́ неⷨ вс҄ѧ колѣна ꙁем̾ ска́ѧ . е́й а҆ми́нь . аⷥ е҆смь а҆лфа и҆ ѡ , нача́тоⷦ‍҇ и҆ коне́цъ  , гл҃етъ г҃ь  , сыи , и҆ б҄ѣ , и҆ грѧдыѝ , вседръжи́тель · аⷥ і҆ѻ҆а́ннъ и҆же и҆ братъ вашъ , и҆ ѻ҆бѣщникъ въ печали и҆ въ црⷵтвїи , и҆ въ тръпѣнїи і҆с҃ хв҃ѣ . быⷯ въ ѻ҆стровѣ , нарица́е момъ патъмосъ , ꙁа сло́во бж҃їе и҆ ꙁа свѣдѣтельство і҆с҃ хв҃о . быхъ в д҃сѣ въ дн҃ь неⷣл ныи . и҆ слы́шаⷯ ꙁа собо́ю глаⷵ ве́лїи ꙗ҆́ко трꙋб̀ꙋ , гл҃щъ а҆ꙁъ е҆смь а҆лфа и҆ ѡ , пр́ьвыи и҆ послⷣѣнїи . и҆ ꙗ҆́же ви́диши , напиши в кни́ги , и҆ пос лѝ цр҃квамъ , ꙗ҆же сꙋть въ а҆сїи , въ е҆ фесъ , и҆ въ ꙁмѷрнꙋ , в пер̾гамъ , и҆ въ ѳиꙗ҆́тиръ , и҆ въ сардїю , и҆ въ ѳиладелъфїю , и҆ в лаѻ҆дикїю . и҆ ѻ҆братихъсѧ видѣти глаⷵ и҆же гл҃ше съ мно́ю · И҆ ѻ҆бращсѧ видѣхъ сеⷣмь свѣ ти́лникъ ꙁлатыхъ , и҆ посредѣ сеⷣми свѣ ти́лникъ подобенъ сн҃ꙋ чл҃вчю ѻ҆блеченъ в по диръ , и҆ препоѧ́санъ при сосцꙋ по́ѧсомъ ꙁла тымъ . глава же е҆го и҆ вла́си бѣлы̀ ꙗ҆́ко ꙗ҆ри́на бѣ́лаа ꙗ҆ко снѣ́гъ , и҆ ѻ҆́чи е҆го ꙗ҆́ко пла́мень ѻ҆г ненъ . и҆ но́ѕѣ е҆го подобни мѣди хаⷧ‍҇коливановѣ , ꙗ҆́ко в пещи ражⷣеже́нѣ · И҆ глаⷵ е҆го , ꙗ҆́ко глаⷵ воⷣ мно́гъ , и҆ дръжа в рꙋцѣ своеѝ деснѣѝ сеⷣмъ ѕвѣꙁ́дъ і҆ и҆ꙁъ ѹ҆стъ е҆го мечъ ѻ҆бою́дꙋ ѻ҆стръ и҆ ꙁъѻ҆стренъ и҆сходѧѝ · И҆ лице е҆го ꙗ҆́ко слн҃це сїае̑тъ в силѣ своеѝ . и҆ е҆гⷣа видѣхъ е҆го , падохъ к ногама е҆го ꙗ҆́ко мр҃твъ , и҆ положи десницꙋ свою на мнѣ̀ гл҃ѧ м҄и , не боисѧ · А҆ꙁъ е҆смь пр́ьвыи и҆ послⷣѣнїи и҆ живыи , и҆ быⷯ мр҃твъ , и҆ се жи́въ е҆смь въ́ вѣкы̀ вѣкомъ . и҆́маⷨ ключа смр҃ти и҆ а́дꙋ . напиши ѹ҆бо ꙗ҆́же видѣ , и҆ ꙗ҆́же сꙋть і҆ и́мже подоба́етъ быти по семъ · Таи́нство сеⷣми ѕвѣꙁдъ ꙗ҆́же ви́дѣлъ е҆си на десни́ци моеи , и҆ сеⷣмъ свѣтиⷧ‍҇никъ ꙁла тыхъ , сеⷣмъ ѕвѣꙁдъ сⷮꙋ , а҆гг҃ли сеⷣ мѝ цр҃квеи сꙋть . сеⷣм же свѣти́лниⷦ‍҇ , ꙗ҆́же видѣ , сеⷣмъ цр҃кве́и сⷮꙋ ·
Глⷡ‍҇а , в҃ · Агг҃лꙋ е҆феⷵкїа цр҃кве напиши тако гл҃етъ дръжаѝ сеⷣмь ѕвѣꙁдъ в десници своеѝ , и҆ ходѧѝ посредѣ сеⷣми свѣти́лникъ ꙁлатыхъ . вѣмъ твоѧ дѣла и҆ трⷣꙋ твои и҆ тръпѣнїе твое , и҆ ꙗ҆́ко не можеши носити ꙁлыⷯ . і҆ и҆скꙋсиⷧ‍҇ е҆си гл҃ющаѧсѧ быти а҆пⷵлы , и҆ нѣ сꙋть , и҆ ѻ҆брѣте ѧ҆̀ лжа̀ . и҆ по не́слъ е҆си и҆ тръпѣнїе и҆́маши . и҆ ꙁа и҆мѧ моѐ трꙋдисѧ , и҆ не иⷥнемо́же . н҄о и҆́маⷨ на тѧ , ꙗ҆ко любоⷡ‍҇ твою̀ пр́ьвꙋю ѻ҆ста́ви . помѧни ѹ҆ бо ѡⷮкꙋд̀ꙋ спадѐ , и҆ пока́исѧ . и҆ пр́ьваѧ дѣла съ творѝ · А҆ще ли н҄и , грѧд̀ꙋ т҄и ско́ро , и҆ дви́г нꙋ свѣти́лникъ твои ѡⷮ мѣста свое̑го , а҆ ще не пока́ешисѧ . н҄о сѐ и҆́маши , ꙗ҆́ко ненавидиши дѣлъ никола́итескъ , и҆хже и҆ а҆́ꙁъ ненави́жꙋ · И҆ мѣаѝ ѹ҆хо да слы́шитъ чт҄о дх҃ъ гл҃етъ цр҃ квамъ , побѣжда́ющемꙋ дамъ ꙗ҆сти ѡⷮ древа животнаго , е҆же е҆сть посредѣ ра́ѧ бж҃їа · І҆ а҆гг҃ лꙋ цр҃кви ꙁмѷрн̾скїа напиши . тако гл҃еⷮ пр́ъ выи и҆ послⷣѣнїи , и҆же быⷵ мр҃твъ , и҆ с҄е жи́въ е҆сть . вѣмъ твоѧ дѣла , и҆ ско́рбь , и҆ ни́ще тꙋ . н҄о богаⷮ е҆си , и҆ хꙋлы̀ , гл҃ющихъсѧ быти і҆ѹ҆де́а , и҆ нѣ сꙋть . н҄о со́нмище сатанино . не бо́исѧ ничесоже ѧⷤ‍ⷷ хо́щеши пострадати . сѐ б҄о и҆́мать дїа́волъ всажати ѡⷮ васъ в темни́ цѧ да и҆скꙋ́ситесѧ . і҆ и́мате скорбь до десѧти дн҃їи . бꙋди вѣ́ренъ до смр҃ти , и҆ дамъ ти вѣнец̾ живота · И҆мѣа́и ѹ҆хо слы́шати да слы́шиⷮ . чт҄о дх҃ъ гл҃етъ цр҃кваⷨ . побѣжⷣааѝ , не и҆мать вредитисѧ ѡⷮ смр҃ти вторы́ѧ . и҆ а҆гг҃ лꙋ перъгам̾скїа цр҃кви напиши . тако гл҃етъ и҆мѣѧѝ мечъ ѻ҆бою́дꙋ и҆ꙁ̾ѻ҆щренъ . вⷨѣ дѣ́ла твоѧ , и҆ гд̑ѣ живеши и҆дѣже прⷵтлъ сата нинъ . и҆ дръжиши и҆мѧ моѐ , и҆ не ѡⷮвр́ъжесѧ вѣ́ры моеѧ̀ . и҆ в моѧ дн҃и . а҆нтипасъ свѣдѣ тель мои вѣрныи и҆же ѹ҆бїенъ бысть в̾ ваⷵ , и҆дѣже живетъ сатана̀ . н҄о и҆́мамъ на тѧ ма́ло , ꙗ҆ко и́ маши т҄ꙋ дръжащаѧ ѹ҆ченїе валаа́мово , и҆же ѹ҆чаше вала́ка , положити съ блаꙁнь преⷣ сн҃ъми і҆и҃левыми , ꙗ҆сти жрътвы и҆долскїа , и҆ любы творити . тако и҆́маши и҆ ты дръжа́щаа ѹ҆ченїе николаи̑тъско , е҆гоже не нави́жꙋ . покаисѧ  , а҆ще ли н҄и , прїидꙋ т҄и ско́ро , и҆ бра́нь сътворю̀ с ними мечемъ ѹ҆стъ мои̑хъ . и҆мѣаѝ ѹ҆хо слы́шати да слы́шитъ , чт҄о дх҃ъ гл҃етъ црк҃ваⷨ . побѣжда́ющемꙋ дам̾ ꙗ҆́сти ѡⷮ манны съкровенныѧ · и҆ даⷨ е҆мꙋ ка́мень бⷧ‍҇ѣ , и҆ на ка́мени и҆́мѧ но́во напи́сано , е҆гоⷤ‍ⷷ никтоже вѣсть , токмо прїемлѧѝ · И҆ а҆гг҃лꙋ ѳѷ атѷрскїа цр҃кви напиши . тако гл҃етъ сн҃ъ бж҃їи , и҆мѣаѝ ѻ҆́чи своѝ ꙗ҆́ко пла́мень ѻ҆гненъ . и҆ ноѕѣ е҆го подо́бни мѣди ха́лколива́новѣ . вѣм̾ твоѧ дѣла и҆ любовь и҆ вѣ́рꙋ и҆ слꙋжбꙋ и҆ тръпѣ́нїе твое , и҆ дѣла твоа , и҆ послѣ́днѧа болша пе́рвыхъ , н҄о и́мам̾ на тѧ мало , ꙗ҆́ко ѻ҆ставлѧ́еши женѣ іе̑ꙁавель гл҃ющеисѧ быти пррⷪ‍҇чца , ѹ҆читъ и҆ лстит̾ моа рабы любодѣиствовати , и҆ снѣсти жрътвꙋ и҆дол̾скꙋю . и҆ даⷯ ей вре́мѧ да пока́етсѧ ѡⷮ любодѣи̑ства свое̑го , и҆ не пока́ѧсѧ . с҄е а҆ꙁъ полага́ю ю҆̀ на ѻ҆дрѣ , и҆ любодѣющаѧ с не́ю въ скорбь велїю , а҆ще сѧ не пока́ютъ ѡⷮ дѣлъ свои̑ хъ , и҆ ча да иⷯ ѹ҆мрꙋтъ смр҃тїю . и҆ раꙁꙋмѣю̑тъ вс҄ѧ цр҃кви , ꙗ҆ко а҆ꙁъ е҆смь испытааѝ срⷣца и҆ ѹ҆тробы  , и҆ дамъ вамъ комꙋждо по дѣ́ломъ ва́шимъ , ваⷨ же гл҃ю , и҆ про́чимъ сꙋщиⷨ въ ѳїатирѣ , и҆же не и҆мꙋтъ ѹ҆ченїа сего і҆ и҆же не раꙁꙋмѣю̑тъ глꙋбины сатанины , ꙗ҆́ко гл҃юⷮ не въꙁложю̀ на вы̀ тѧготы и҆́ноѧ , токмо е҆же и҆́мате дръжи́те , дондеⷤ‍ⷷ прїидꙋ · И҆ побѣжда́ющемꙋ и҆ съблюда́ющемꙋ дѣ́ла моа до конца̀ , дамъ е҆мꙋ власть на ꙗ҆́ꙁы́цехъ и҆ ѹ҆пасеⷮ ѧ҆̀ жеꙁломъ желѣꙁ́ным̾ , и҆ ꙗ҆́ко съсꙋды и҆ скꙋделнича съкрꙋшатсѧ . ꙗ҆́коже и҆ а҆ꙁъ прїѧхъ ѡⷮ ѻ҆ц҃а мое̑го · И҆ дамъ е҆мꙋ ѕвѣꙁдꙋ ѹ҆тренюю . и҆ мѣаѝ ѹ҆хо слы́шати да слы́шитъ чт҄о дх҃ъ гл҃етъ цр҃квамъ ·
Глⷡ‍҇а , г҃ · И а҆гг҃лꙋ саⷬ‍҇дїискїа цр҃кви напиши , тако гл҃етъ и҆мѣѧѝ сеⷣмь дх҃ъ бж҃їихъ , и҆ сеⷣмь ꙁвѣꙁдъ . вѣм̾ твоа дѣ́ла , ꙗ҆́ко и҆мѧ и҆́ маши ꙗ҆́ко живъ , а҆ мр҃твъ е҆си · Бꙋди бдѧ̀ , и҆ ѹ҆твер̾жаѧ про́чаѧ , и҆́мже ѹ҆мрети . не ѻ҆брѣтохъ б҄о дѣлъ твои̑хъ скончаныⷯ преⷣ бг҃омъ · твои̑мъ . Поминаи ѹ҆бо како прїа́тъ , и҆ слы́ша и҆ съблюдаи и҆ пока́исѧ . а҆ще ѹ҆бо не бдиши , прїидꙋ на тѧ ꙗ҆́ко тать , и҆ не и́маши почю́ти , в кїи годъ прїидꙋ на тѧ · н҄о и҆маши мало и҆менъ и҆ в сардїи , и҆же не ѻ҆скверни ша ри́ꙁъ свои̑хъ , и҆ ходити и҆мꙋтъ съ мною въ бѣлыхь , ꙗ҆́ко достоини сꙋть , побѣждааѝ то́й ѻ҆блечетсѧ в ри́ꙁы бѣ́лыа , и҆ не и҆́мамъ ѡⷮмыти и҆́мени е҆го ѡⷮ кни́гъ живоⷮныⷯ і҆ и҆сповѣмъ и҆мѧ е҆го преⷣ ѡⷮц҃емъ моиⷨ , и҆ преⷣ а҆гг҃лы е҆го . и҆мѣаѝ ѹ҆хо , да слы́шитъ , чт҄о дх҃ъ гл҃етъ цр҃квам̾ · И҆ а҆гг҃лꙋ филадельфїискїа цр҃кви , напиши . тако г҃леⷮ ст҃ ыи и҆́стинныи , и҆мѣаѝ ключъ двⷣвъ . ѡⷮверꙁааѝ , и҆ никтоже ꙁатвориⷮ . ꙁатворѧай , и҆ никтоже ѡⷮверꙁетъ · Вѣмъ твоа дѣ́ла . с҄е даⷯ преⷣ тобою двери ѡⷮве́р̾сты и҆ никтоже мо́жетъ ꙁатвори тї иⷯ , ꙗ҆́ко малꙋ и҆маши си́лꙋ , и҆ съблюде́ мое сло́во , и҆ не ѡⷮвръжесѧ и҆мени мое̑го . с҄е даю̀ ѡⷮ со́н мища сатанина , гл҃ющаѧсѧ быти і҆ѹ҆де́а и҆ нѣ сꙋт̾ , н҄о лжꙋтъ . с҄е сътворю ѧ҆̀ да прїидꙋтъ и҆ покло́нѧтсѧ преⷣ нога́ма твои́ма , и҆ раꙁꙋмѣюⷮ ꙗ҆́ко а҆ꙁъ въꙁлюбиⷯ т҄ѧ · Ꙗ҆ко съблюде сло́во тръ пѣ́нїа мое̑го , и҆ а҆ꙁъ т҄ѧ съблюдꙋ̀ ѡⷮ годины и҆скꙋшенїа хотѧщаа прїити на всю̀ вселе́нꙋю , и҆скꙋсити живꙋщаѧ на ꙁеⷨли , с҄е грѧдꙋ скоро , дръжѝ е҆же и́маши , да никтоже прїимеⷮ вѣнца̀ твое̑го · Побѣжда́ющаго сътворю̀ столпа̀ цр҃кви б҃а мое̑го . и҆ боле не и́маⷮ и҆ꙁыити ктомꙋ · И҆ напишꙋ на неⷨ и́мѧ б҃а мое̑го , і҆ и́мѧ града б҃а мое̑го но́ваⷢ‍҇ і҆е̑рⷵли́ма сходѧщаго с нб҃съ ѡⷮ ба҃ мое̑го і҆ и҆мѧ моѐ но́вое . и҆мѣа́и ѹ҆хо да слы́ шитъ чт҄о дх҃ъ гл҃етъ цр҃квамъ · И҆ а҆гг҃лꙋ лаѻ҆ дїкїискїа цр҃кви напиши , тако гл҃етъ , а҆ми́нь свѣдѣтель вѣрныи і҆ и́стиныи , нача́токъ съꙁданїа бж҃їа . вѣмъ твоа дѣ́ла ꙗ҆́ко ни стꙋ денъ е҆си ни те́плъ . не да стꙋдеⷩ‍҇ б҄ы былъ , ни те́плъ , тако ꙗ҆ко ѻ҆бъѹ҆моренъ е҆си , и҆ ни те́плъ ни стꙋдеⷩ‍҇ . и҆ ꙁблевати т҄ѧ ѡⷮ ѹ҆стъ мои̑хъ и҆маⷨ ꙁане гл҃еши ꙗ҆́ко богатъ е҆смь , и҆ ѻ҆бога́ тихъсѧ и҆ ничтоже требꙋ́ю . и҆ не вѣсѝ ꙗ҆́ко т҄ы е҆си ѻ҆каа́нен̾ и҆ мнїи и҆ ни́щъ и҆ слѣ́пъ и҆ нагъ · Съвѣща́ю тебѣ кꙋпити ѡⷮ мене ꙁла то ражⷣежено ѻ҆гнемъ , да ѻ҆богатишисѧ , и҆ ѻ҆дѣ ѧ́нїемъ бѣ́лыⷨ ѻ҆блечешисѧ , да не ꙗ҆́витсѧ сра мота̀ наготы̀ твоеа̀ . и҆ кол̾лꙋрїемъ помажи ѻ҆́ чи твоѝ да ви́диши . а҆ꙁъ и҆хже а҆́ще люблю̀ , ѻ҆б личаю и҆ кажю̀ . ревнꙋй ѹ҆бо и҆ пока́исѧ , с҄е стою при дверехъ , и҆ тлъкꙋ , а҆ще кт҄о ѹ҆слы́шитъ глаⷵ мой , и҆ ѡⷮвр́ъꙁетъ двери , вни́дꙋ к немꙋ и҆ вечерѧ́ю с нимъ и҆ то́й съ мною . побѣжда́ющемꙋ дамъ сѣ́сти съ мною на прⷵтлѣ мое̑мъ . ꙗ҆́коже и҆ а҆ꙁъ побѣдихъ и҆ сѣдохъ съ ѻ҆ц҃емъ мои̑мъ на прⷵтлѣ е҆го . и҆мѣаѝ ѹ҆хо , да слы́шитъ чт҄о дх҃ъ гл҃етъ цр҃квамъ · Глава , д҃ · По си́хъ видѣхъ , и҆ с҄е двери ѡⷮвр́ьсты на нб҃си . и҆ глⷵа пр́ьвый е҆гоже слы́шаⷯ ꙗ҆́ко трꙋб̀ꙋ гл҃ющъ со мно́ю гл҃ѧ · Вꙁыди сѣ́ мо , и҆ покаж̀ꙋ т҄и е҆мꙋⷤ‍ⷷ подоба́етъ бы ти по сихъ · А҆бїе же быхъ въ дс҃ѣ , и҆ с҄е прⷵтлъ стоѧ́ше на нб҃си , и҆ на прⷵтлѣ сѣ дѧ́щъ , и҆ сѣдѧѝ б҄ѣ подобенъ видѣ́нїю ка́ мени і҆а́спиди , и҆ сарди́нови · И҆ б҄ѣ дꙋга̀ ѻ҆́крⷵтъ прⷵтла подо́бна видѣнїемъ ꙁмара́гдови . и҆ ѻ҆́крⷵт̾ прⷵтла прⷵто́ли дв҄адесѧть четы́ри . и҆ на прⷵтлѣхъ видѣхъ дв҄адесѧть четы́ре ста́рцы сѣдѧ́ща . ѻ҆бле́чены в бѣлы ри́ѕы . і҆ и́мѧхꙋ вѣнца̀ ꙁла́ты на главаⷯ своиⷯ и҆ ѡⷮ прⷵтола и҆схожⷣахꙋ мо́лнїѧ и҆ громи и҆ гла́сы . и҆ седмь свѣщникъ ѻ҆гненъ горѧ́щихъ преⷣ прⷵтломъ , ꙗ҆же сꙋть седмь дх҃овъ бж҃їихъ . и҆ преⷣ прⷵтлоⷨ мо́ре стклѧ́но подобно кристаллꙋ . и҆ посре дѣ прⷵтла , и҆ ѻ҆́крⷵтъ прⷵтла четы́ри живо́тна и҆спо́лнь ѻ҆́чесъ съпреди и҆ съꙁа́ди . и҆ животно пр́ьвое подобно лвꙋ̀ , и҆ второ́е животно подобно телцꙋ̀ , и҆ третїе живо́тно и҆мыѝ лице ꙗ҆ко члк҃ъ , и҆ четвертое живо́тно подобно ѻ҆рлꙋ̀ ле тѧ́щꙋ . и҆ живо́тна четы́ри , е҆ді́нъ кожⷣо и҆хъ . и҆мыѝ по шесть крыⷧ‍҇ ѻ҆́крⷵтъ и҆ внꙋтръю́дꙋ и҆спо́лнь сꙋть ѻ҆́чесъ · И҆ поко́а не и҆мꙋще дн҃ь и҆ нощь гл҃юще , ст҃ъ ст҃ъ ст҃ъ , г҃ь б҃ъ вс҄едер жи́тель , и҆же б҄ѣ и҆ сы́й , и҆ грѧды́и , і҆ е҆гда̀ да́ ша живоⷮнаѧ сла́вꙋ и҆ честь и҆ хвалꙋ̀ сѣдѧ́щемꙋ на прⷵтлѣ живꙋщемꙋ въ вѣкы вѣкоⷨ па до́ша дв҄адесѧⷮ четири ста́рцы преⷣ сѣдѧ́щимъ на прⷵтлѣ , и҆ поклони́шасѧ живꙋщемꙋ въ́ вѣ кы вѣкомъ . и҆ положи́ша вѣнца̀ своѧ преⷣ прⷵтлом̾ гл҃юще , досто́инъ е҆си г҃и прїѧ́ти сла́вꙋ и҆ честь и҆ си́лꙋ , ꙗ҆́ко т҄ы е҆си съꙁдаⷧ‍҇ всѧ ческаѧ , и҆ во́лею твоею̀ сꙋть и҆ сътворени · Гла , е҃ · И видѣхъ в десни́ци сидѧ́щаⷢ‍҇ на прⷵтлѣ книгꙋ напи́санꙋ внꙋтръю́дꙋ и҆ внѣю́ дꙋ , ꙁапечатлѣнꙋ седмїю печатїю и҆ видѣхъ а҆гг҃ла крѣ́пъка проповѣ́дающе гласоⷨ вели́кымъ . кт҄о е҆сть досто́инъ раꙁгнꙋт́и кни́гꙋ , и҆ раꙁрѣши́ти печа́ти еѧ̀; и҆ ник тоⷤ‍ⷷ можаше , и҆ ни на нб҃си ни на ꙁемлѝ ниⷤ‍ⷷ подъ ꙁемле́ю раꙁгнꙋти книгы ни ꙁрѣти еѧ̀ · І҆ а́ꙁъ плакаⷯсѧ мно́го , ꙗ҆́ко не ѻ҆брѣтесѧ ник тоже досто́и̑нъ раꙁ̾гнꙋти и҆ почестѝ книги ниже ꙁрѣти еѧ̀ · И҆ е҆ді́нъ ѡⷮ ста́рецъ гл҃а м҄и , не пла́чисѧ , с҄е побѣдилъ е҆сть левъ иⷤ‍ⷷ сы́и ѡⷮ колѣ́на і҆ѹ҆дова ко́рень двⷣвъ , раꙁгнꙋти кни́ гꙋ , и҆ раꙁрѣшити седмь печа́тїи еѧ̀ . и҆ ви дѣхъ , и҆ се посредѣ прⷵтола , и҆ четыреⷯ живо́тныⷯ , и҆ посредѣ ста́рецъ , а҆гнецъ стоѧ́щ̾ ꙗ҆́ко ꙁа коленъ , и҆мꙋщъ роговъ сеⷣмь и҆ ѻ҆́чесъ сед̾мь , е҆ же е҆сть седмь дх҃ъ бж҃їихъ по́сланыхъ въ всю ꙁемлю . и҆ прїиде и҆ прїѧ́ть книгꙋ ѡⷮ десни́ца сѣ дѧ́щаго на прⷵтолѣ . и҆ е҆гда̀ прїа́тъ книгꙋ , че тыри живо́тна , и҆ дв҄адесѧть и҆ четыри ста́р цы падоша пред̾ а҆́гньцемъ , и҆мꙋще кождо гꙋсли и҆ фиа́лы ꙁла́ты полны ѳимїа́ма , и҆же сꙋть мл҃ твы ст҃ыхъ · И҆ поюⷮ пѣснь но́вꙋ гл҃юще , досто́ инъ е҆си прїѧ́ти книгꙋ , и҆ ѡⷮврьсти печати еѧ . ꙗ҆ко ꙁаколенъ бысть , і҆ и҆скꙋпи бв҃и насъ кро вїю своею ѡⷮ всѧ́кого колѣ́на , и҆ ꙗ҆ꙁы́ка и҆ людїи и҆ племенъ , и҆ сътвориⷧ‍҇ е҆си насъ , бв҃и на́ше мꙋ , цр҃ѧ і҆ и҆ере́а и҆ въцр҃и́мсѧ на ꙁемлѝ · И҆ видѣхъ , и҆ слы́шахъ гласъ а҆гг҃лъ мно́гъ ѻ҆́крⷵт̾ прⷵтола , и҆ животныхъ и҆ ста́рецъ , и҆ б҄ѣ число иⷯ ты́сѧща ты́сѧщами , гл҃юще гла́сомъ ве ли́кимъ . досто́иⷩ‍҇ е҆сть а҆гнець ꙁаколе́ныи прїа́ти си́лꙋ и҆ бога́тество и҆ премꙋ́дроⷵ и҆ крѣпоⷵ и҆ чеⷵ и҆ сла́вꙋ и҆ блⷵве́нїе . и҆ всѧко съꙁданїе , е҆же е҆сть на нб҃си и҆ на ꙁемлѝ и҆ подъ ꙁемле́ю , и҆ на́ мори , ꙗ҆́же сꙋть и҆ сꙋщаа в ниⷯ всѧ , слы́шахъ гл҃ю ща сѣдѧщемꙋ на прⷵтолѣ , и҆ а́гнъцю блⷵвнїе и҆ чеⷵ и҆ сла́вꙋ и҆ держа́вꙋ въ вѣкы вѣкомъ . и҆ че ты́ри животна гл҃ахꙋ . а҆ми́нь · И҆ дв҄адесѧть и҆ четы́ри ста́рцы падоша и҆ поклони́шасѧ живꙋщемꙋ въ вѣки вѣкомъ ·
Глⷡ‍҇а , ѕ҃ · И видѣхъ е҆гда ѡⷮвр́ьꙁе а҆гнецъ е҆ді́нꙋ ѡⷮ седми печа́тїи , и҆ слы́шахъ е҆ді́ного ѡⷮ че тыреⷯ животныхъ гл҃юща ꙗ҆́ко глаⷵ громныи , грѧди и҆ ви́ждь · И҆ видѣхъ , и҆ с҄е конь бѣлъ , и҆ сѣдѧѝ на немъ и҆мѣаше лꙋ́къ , и҆ данъ быⷵ е҆мꙋ вѣнецъ , і҆ и҆ꙁыиде побѣжⷣаѧѝ да побѣдитъ . и҆ е҆гда̀ ѡⷮве́рꙁе печать вторꙋ́ю , слы́шахъ второ́е животно гл҃юще , грѧди и҆ ви́жⷣь . і҆ и҆ꙁы́де дрꙋгїи ко́нь ры́жъ , и҆ сѣдѧ́ щемꙋ на немъ дано бысть вꙁѧти ми́ръ ѡⷮ ꙁемлѧ̀ , и҆ да ѹ҆ бїетъ дрꙋгъ дрꙋга , и҆ данъ бысть е҆ мꙋ мечь вели́кїи . и҆ е҆гда ѡⷮвр́ьꙁе третїю печать . слы́шаⷯ третїе живо́тно гл҃ю ще , грѧдѝ и҆ ви́жⷣ . и҆ видѣхъ , и҆ с҄е ко́нь во́ ронъ . и҆ сѣдѧѝ на немъ и҆мѣѧше мѣ́рило в рꙋ цѣ свое́й . и҆ слы́шахъ гласъ посредѣ четы́рехъ животныхъ гл҃ющь . мѣра пшеницы ꙁа ди на́рь , и҆ тр҄и мѣ́ры ꙗ҆́чме́ню ꙁа дина́рь , і҆ е҆ле́и и҆ вино̀ не вредѝ · И҆ егда ѡⷮвр́ьꙁе четве́ртꙋю печа́ть , слы́шахъ гласъ четве́ртаго животна гл҃ющь , грѧди и҆ ви́ждь . и҆ видѣхъ . и҆ с҄е ко́нь блѣдъ . и҆ сѣдѧⷳ‍҇ на немъ и҆мѧ е҆мꙋ смр҃ть , и҆ а́дъ и҆дѧше въ слѣдъ е҆го . и҆ дана̀ бысть е҆ мꙋ ѻ҆́бласть на четвертои ча́сти ꙁемлѧ̀ ѹ҆би ти ѻ҆рꙋжїемъ и҆ гла́домъ и҆ смертїю , и҆ ѕвѣрмѝ ꙁемными . и҆ егда ѡⷮве́рꙁе пѧтꙋю печа́ть . ви дѣхъ поⷣ ѻ҆лтаремъ дш҃а и҆ꙁбїе́ныхъ ꙁа слово бж҃їе и҆ ꙁа свѣдѣтельство е҆же и҆мѣа́хꙋ и҆ въ ꙁопи́ша гласомъ вели́комъ гл҃юще , доко́лѣ влⷣко ст҃ыи і҆ и́стинныи , не сꙋ́диши , и҆ не м̾стиши крови на́ша ѡⷮ живꙋщихъ на ꙁемли; и҆ даны быша комꙋжⷣо и҆хъ риꙁы бѣлы̀ . и҆ ре́чено бысть и҆мъ да почїютъ е҆щѐ времѧ ма́ло дон деже сконча́ютсѧ и҆ клевре́ти и҆хъ , и҆ братїа и҆хъ хотѧ́щеѝ и҆ꙁбїени быти ꙗ҆́коже и҆ тїи . и҆ видⷯѣ е҆гда ѡⷮве́рꙁе шестꙋ́ю печа́ть . и҆ с҄е бысть трꙋ́съ велїи , и҆ сл҃нце мра́чно бысть ꙗ҆́ко вретище вла́сѧно . и҆ лꙋна̀ бысть ꙗ҆́ко кро́вь . и҆ ꙁвѣѕды нб҃сныѧ падоша на́ ꙁемлю , ꙗ҆́ко смоков̾ница ѡⷮмѣта́ющи пꙋпы своа ѡⷮ вѣт ра вели́ка дви́жима · И҆ нб҃о ѡⷮлꙋчи́ сѧ ꙗ҆́ко сви токъ свива́емо . и҆ всѧка гора̀ и҆ ѻ́стровъ ѡⷮ мѣстъ свои̑хъ двигнꙋшасѧ , и҆ цр҃їе ꙁемъстїи и҆ велмо́жи и҆ бога́тїи и҆ ты́сꙋщницы и҆ си́лнїи . и҆ всѧⷦ‍҇ рабъ и҆ всѧкъ свободъ , съкры шасѧ в пещерахъ и҆ каменїи горъстѣмъ . и гл҃аша горамъ и҆ ка́менїю , падѣте на ны и҆ покрыите н҄ы , ѡⷮ лица сидѧщаⷢ‍҇ на прⷵтолѣ , и҆ ѡⷮ гнѣва а҆гньчѧ . ꙗ҆́ко прїиде дн҃ь вели́кїи гнѣва е҆го , и҆ кт҄о мо́жетъ ста́ти ·
Глⷡ‍҇а , ꙁ҃ · И посемъ видѣхъ четы́ри а҆гг҃лы стоѧ́ща на четырехъ ѹ҆глехъ ꙁемлѝ , держа́ща четыри вѣтры ꙁемъскїа , да не дышеⷮ вѣтръ на ꙁемлю ни на́ море , ни на всѧ ко древо . и҆ видⷯѣ и҆́нъ а҆гг҃лъ въсходѧщъ ѡⷮ восхода слн҃цꙋ , и҆мыи печать б҃а живаго , и҆ въ ꙁпи гласомъ велїи̑мъ к четыремъ а҆гг҃ломъ . и҆мже дано̀ бысть вредити ꙁемлю̀ и҆ мо́ре , гл҃ѧ . не вредите ни ꙁе́млю ни море ни древа , дондеже ꙁапечатлѣемъ рабы̀ б҃а нашего на челѣхъ и҆хъ · И҆ слы́шахъ число ꙁапечатлѣнныхъ , ст҄о четы редесѧтъ четыре ты́сѧщи ꙁапечатлѣн̾ныⷯ ѡⷮ всѧкого колѣ́на . сн҃овъ і҆и̑л҃евъ ѡⷮ колѣна і҆ѹ҆дова , дв҄анадесѧть ты́сѧщъ ꙁапечатлѣ́нныхъ , ѡⷮ колѣ́на рꙋви́мова , дв҄анадесѧть ты́сѧщь ꙁапечатлѣ́нныхъ , ѡⷮ колѣ́на га́дова дв҄анадесѧть ты́сѧщь ꙁапечатлѣнныⷯ · ѡⷮ колѣ́на а҆сѷрова , дв҄анадесѧть ты́сѧщъ ꙁапечатлѣнныхъ . ѡⷮ колѣна нефѳали́млѧ дв҄анадесѧть ты́сѧщъ ꙁа печатлѣ́нныхъ . ѡⷮ колѣ́на манасїина , дванаде сѧть ты́сѧщъ ꙁапечатлѣ́нныхъ . ѡⷮ колѣ́на сѷмеѻ҆́нова , дванадесѧть ты́сѧщъ ꙁапечат лѣнныхъ . ѡⷮ колѣна левїина . дванадесѧть ты́сѧщъ ꙁапечатлѣнныⷯ . ѡⷮ колѣна і҆саха́рова . дванадесѧть ты́сѧщъ ꙁапечатлѣнныⷯ . ѡⷮ ко лѣ́на ꙁавꙋлонѧ , дванадесѧть ты́сѧщъ ꙁапечатлѣ́нныхъ . и҆ ѡⷮ колѣна і҆ѻ́сифова , двана десѧть ты́сѧщъ ꙁапечатлѣнныхъ . ѡⷮ колѣ́ на венїа̑ми́нова , дванадесѧть ты́сѧⷳ‍҇ ꙁапечат лѣнныхъ · По сихъ видѣх̾ и҆ с҄е нароⷣ мно́гъ , е҆гоже и҆счестѝ никтоже мо́жетъ , ѡⷮ всѧкаго ꙗ҆́ ꙁы́ка и҆ колѣ́на и҆ людїи и҆ племен̾ . стоѧ́ще преⷣ прⷵтломъ , и҆ преⷣ а́гньцемъ , ѻ҆блечены в ри́ꙁы бѣлы , и҆ фѷницы в рꙋкахъ и҆хъ . и҆ въꙁопи́ша гласомъ ве́лїимъ гл҃юще , спⷵнїе сѣдѧщаго на прⷵтлѣ б҃ а на́шего и҆ а́гньца . и҆ вси а҆гг҃ли сто ѧ́хꙋ ѻ҆крⷵт̾ прⷵтла , и҆ ста́реⷰ‍҇ и҆ четыре живот ныхъ . и҆ падоша на лицы преⷣ прⷵтломъ и҆ поклонишасѧ б҃ꙋ . гл҃юще , а҆ми́нь . блⷵвенїе и҆ сла́ва и҆ премꙋдрость и҆ хвала̀ и҆ честь и҆ си́ла и҆ крѣпость б҃ꙋ нашемꙋ въ вѣки вѣкомъ а҆ми́нь · И҆ ѡⷮвѣща е҆ді́нъ ѡⷮ ста́рецъ гл҃а ми . сїи ѻ҆б леченїи в ри́ѕы бѣлыѧ , кт҄о сꙋть и҆ ѡⷮкꙋдꙋ прїидоша; и҆ рѣхъ е҆мꙋ , г҃и  , т҄ы вѣси · И҆ рече м҄и , сїи сꙋть и҆же прїидо́ша ѡⷮ скорби ве ли́кїѧ , і҆ и҆спра́ша ри́ѕы своѧ и҆ ѹ҆бѣли́ша ри́ѕы своѧ во кровѝ а҆́гньчи , сего ради сꙋть преⷣ прⷵтломъ бж҃їимъ и҆ слꙋжатъ е҆мꙋ дн҃ь и҆ нощъ въ цр҃кви е҆го . и҆ сѣдѧ́и на прⷵтлѣ всели́тсѧ в н҄ѧ . не въꙁа́лчꙋть ктомꙋ ни въжа́ждꙋтъ  · Не и҆́мать же па́сти на нихъ слн҃це , и҆ всѧкъ ꙁно́и · Ꙗ҆́ко а҆гнецъ и҆же посрѣдѣ прⷵтла ѹ҆пасеⷮ ѧ҆̀ и҆ наста́витъ и҆хъ на животныѧ и҆сточники водъ , и҆ ѡⷮи̑метъ б҃ъ всѧкꙋ слеꙁꙋ ѡⷮ ѻ҆́чїю и҆хъ ·
Глⷡ‍҇а , и҃ · И е҆гда̀ ѡⷮвр́ъꙁе сеⷣмꙋ́ю печать , бысть беꙁ̾ млъвїе на нб҃си ꙗ҆́ко полъ часа̀ . и҆ ви дѣхъ седмь а҆гг҃лъ , и҆же преⷣ бм҃ъ стоа́хꙋ , и҆ дано̀ бысть и҆мъ седмь трꙋбъ · И҆ дрꙋгїи а҆гг҃лъ прїиде , и҆ ста̀ предъ ѻ҆лтаремъ и҆мѣѧѝ кадилницю ꙁлатꙋ , и҆ даны бы́ша е҆мꙋ ѳїмїѧми мно́ѕи , да дастъ молитвамъ ст҃ыхъ всѣхъ на ѻ҆лта́рь ꙁла́тыи сꙋщїи преⷣ прⷵтломъ . и҆ і҆ꙁы́де дымъ кади́лныи мл҃твамъ ст҃ыхъ ѡⷮ рꙋкы а҆гг҃ла преⷣ б҃а  . и҆ вꙁѧтъ а҆гг҃лъ кадилницꙋ и҆ наполни ю҆̀ ѻ҆гнѧ̀ сꙋщаго на ѻ҆лтарѝ и҆ по ложѝ на ꙁемли · И҆ бы́ша гласы и҆ гро́ми и҆ блистанїа и҆ трⷵꙋ . и҆ седмь а҆гг҃лъ , и҆же и҆мѣѧ́хꙋ седмь трꙋбъ , ѹ҆гото́вашасѧ да въстрꙋбѧтъ · И҆ пръ́вомꙋ а҆гг҃лꙋ въстрꙋбившꙋ , и҆ бысть градъ и҆ ѻ҆́гнь смѣшенъ съ кровїю . и҆ паде на ꙁемлѝ . и҆ третїа часть дре́ва погорѣ , и҆ всѧ́ка трава̀ ꙁлачнаѧ погорѣ . И҆ вторыи а҆гг҃лъ въстрꙋбѝ , и҆ ꙗ҆́ко гора вели́ка ѻ҆гнемъ жего́ма въвр́ъжена бысть въ мо́ре . и҆ бысть третїа часть мо́ рѧ кро́вь . и҆ ѹ҆мре третїѧ часть съꙁ да́нїѧ въ мо́ри и҆мꙋщихъ дш҃а . и҆ третїѧ часть кораблей поги́бе · И҆ тре́тїи а҆гг҃лъ въ стрꙋби . и҆ падѐ с нб҃си ѕвѣꙁда велика горѧщи ꙗ҆ко свѣща̀ , и҆ паде на тре́тїей части рѣкъ , и҆ і҆сто́чникъ водныхъ . и҆ і҆мѧ ѕвѣꙁдѣ гл҃етсѧ а҆ѱиньѳосъ , и҆ бысть тре́тїѧ часть во́дъ ꙗ҆́ко пелы́нь , и҆ мно́ѕи ѡⷮ чл҃къ ѹ҆мро́ша ѡⷮ во́дъ , ꙗ҆́ко го́рки бѣша . и҆ четве́ртыи а҆гг҃лъ въстрꙋбѝ , и҆ ѹ҆ꙗ҆ꙁве́на бысть третїа часть сл҃нцꙋ , и҆ тре́тїѧ часть лꙋн̀ѣ , и҆ тре́тїѧ часть ѕвѣꙁдъ , да ꙁатми́тсѧ тре́тїѧ часть и҆хъ , и҆ дн҃ѧ тре́ тїѧ часть да не свѣтитъ  . и҆ но́щъ такоже . и҆ видѣхъ и҆ слы́ шахъ е҆ді́нъ а҆гг҃лъ парѧщь посредѣ нб҃се , гл҃ющъ гла́сомъ вели́ комъ . го́ре го́ре го́ре живꙋщимъ на ꙁемлѝ ѡⷮ про́ чихъ гласъ трꙋ́бныхъ , трїехъ а҆гг҃лъ , хотѧщихъ трꙋбити ·
Глⷡ‍҇а , ѳ҃ · И пѧ́тыи а҆гг҃лъ въстрꙋби . и҆ видѣхъ ѕвѣꙁдꙋ с нб҃се спаⷣшꙋ на́ ꙁемлю , и҆ данъ бысть е́й ключь стꙋденца бе́ꙁⷣны , и҆ ѡⷮ врь́ꙁе стꙋденца бе́ꙁⷣны , и҆ вꙁы́иде дымъ ѡⷮ стꙋденца ꙗ҆́ко дым̾ пе́щи вели́ки , и҆ ѻ҆мр́ьче слн҃це и҆ а҆е̑ръ ѡⷮ дыма стꙋдени́чнаго . и҆ ѡⷮ ды ма и҆ꙁыдо́ша прꙋѕи на́ ꙁемлю , и҆ дана̀ быⷵ и҆мъ ѻ҆́бласть , ꙗ҆́ко и҆мꙋтъ ѻ҆́бласть и҆ скорпїи ꙁемнїи , и҆ речено бысть и҆м̾ да не вредѧтъ травы̀ ꙁемны́ѧ , ни всѧ́кого ꙁла́ка , ни всѧ́кого дре́ва . н҄о чл҃кы то́чїю и҆же не и҆мꙋтъ печати бж҃їа на челѣхъ свои̑хъ . и҆ дано̀ бысть и҆мъ , да не ѹ҆ бїютъ и҆хъ , н҄о да мꙋкꙋ прїимꙋтъ пѧть мцⷵь . и҆ мꙋче́нїе и҆хъ ꙗ҆́ко мꙋченїе скорпїево , е҆гда̀ сѣкнетъ чл҃ка . и҆ в т҄ы дн҃и вꙁы́щꙋтъ чл҃цы сме́рти , и҆ не ѻ҆брѧщⷮꙋ е҆ѧ̀ , и҆ вожделѣютъ ѹ҆мрѣти , и҆ бѣжитъ ѡⷮ нихъ сме́рть . и҆ ѹ҆ подобле́нїѧ прꙋгомъ подо́бно ко́немъ ѹ҆гото́вленыⷨ на́ брань , и҆ на главаⷯ и҆хъ ꙗ҆́ко вѣнцѝ ѹ҆ подобле́ни ꙁла́тꙋ , и҆ лица̀ и҆хъ ꙗ҆ко лица члчⷵка . и҆ і҆мѣхꙋ власы , ꙗ҆́ко власы̀ женскыѧ , и҆ ꙁꙋбы и҆хъ ꙗ҆ко львоⷨ бѣша . и҆ і҆мѣхꙋ бронѧ̀ ꙗ҆ко бронѧ же лѣꙁны · И҆ гласъ крылъ и҆хъ ꙗ҆́ко глⷵа колесницъ и҆ ко́неи мно́го текꙋщихъ на́ брань . и҆ і҆мѧ́хꙋ ѻ́шиби подобни скорпїинымъ , и҆ жа́ла ѻ́шибеи и҆х̾ . и҆ дана̀ б҄ѣ ѻ҆́бласть и҆мъ вредити чл҃кы пѧть мцⷵь , и҆ і҆мѣли надъ собо́ю цр҃ѧ а҆гг҃ла беꙁнⷣы , е҆мꙋже и҆мѧ е҆вреискы , а҆в̾вадон̾ . а҆ е҆ллинс кы , а҆пполиѻ҆нъ . горе е҆ді́но ѡⷮи̑де , с҄е грѧ дꙋтъ дв҄а го́рѧ по сиⷯ · И҆ шестыи а҆гг҃лъ въстрꙋбѝ , и҆ слы́шахъ гласъ е҆ді́нъ ѡⷮ четыр̾ рогъ ѻ҆лтарѧ̀ ꙁлата́го сꙋщаго предъ бм҃ъ , гл҃юща шестомꙋ а҆гг҃лꙋ . и҆мѣющꙋ трꙋбꙋ . раꙁрѣши четыри а҆гг҃лы свѧꙁаны на рѣцѣ велицѣи е҆ф ратъ . и҆ раꙁрѣше́ ны бы́ша четы́ри а҆гг҃лы ѹ҆го тованы на часъ . и҆ дн҃ь , и҆ мⷵць , и҆ лѣто , да и҆ꙁ бїютъ третїю часть чл҃ къ · И҆ число̀ воиникъ ко́нныхъ двои̑цею тм҄а тмами слы́шахъ число иⷯ · И҆ тако видѣхъ в̾ видѣ́нїи , кони , и҆ сѣдѧ́щїа на нихъ и҆мꙋща бронѧ ѻ҆́гнены , и҆ а҆ки́нѳны и҆ жꙋ́пелны . и҆ главы ко́немъ и҆хъ ꙗ҆ко главы лвоⷨ , и҆ і҆ꙁъ ѹ҆стъ и҆ хъ и҆схожⷣаше ѻ҆́гнь и҆ дымъ и҆ жꙋпелъ , и҆ ѡⷮ трехъ ꙗ҆́ꙁвъ сихъ поги́бе тре́тїа часть чл҃къ , ѡⷮ ѻ҆гнѧ и҆ ѡⷮ дыма и҆ ѡⷮ жꙋпела и҆сходѧщиⷯ и҆ꙁъ ѹ҆стъ и҆хъ . ѻ҆́бласть бо ко́немъ въ ѹ҆стⷯѣ и҆хъ б҄ѣ . и҆ ѻ҆шиби и҆хъ подобни ѕмїеⷨ и҆мꙋще главы̀ , и҆ тѣми па́кости дѣюще · И҆ про́чїи ѡⷮ чл҃къ и҆же не врежени бы́ша ꙗ҆́ꙁвами си́ми . ни пока́ѧшасѧ ѡⷮ дѣлъ рꙋкъ свои̑хъ да не покло́нѧⷮсѧ дѣ́мономъ , ни идоломъ ꙁла́тыⷨ и҆ сре́бренымъ и҆ мѣ дѧнымъ и҆ ка́меныⷨ и҆ древѧ́нымъ , и҆же ни ви́дѣти могꙋтъ ни слы́шати ни ходи́ти . и҆ не пока́ѧшасѧ ѡⷮ ѹ҆бїиствъ свои̑хъ , ни ѡⷮ вол хвова́нїа и҆хъ . ни ѡⷮ блꙋда̀ иⷯ ни ѡⷮ та́тьбы и҆хъ ·
Глⷡ‍҇а , і҃ · И видѣхъ и҆́нъ а҆гг҃лъ крѣ́пок̾ сходѧщъ с нб҃се , ѻ҆́блъченъ въ ѻ́блакъ , и҆ дꙋга̀ на главѣ̀ е҆го , и҆ лице е҆мꙋ ꙗ҆́ко сл҃нце , и҆ ноѕѣ е҆го ꙗ҆́ко столпы̀ ѻ҆́гнены · і҆ и҆мѣ́ѧ в рꙋцѣ свое́и кни́гꙋ раⷥгибенꙋ · и҆ поста́ви но́гꙋ свою̀ дес нꙋ́ю на́ мори , а҆ шꙋю на ꙁемлѝ · и҆ въꙁопѝ гла́сомъ вели́кымъ ꙗ҆́ко ле́въ рыка́а · і҆ егда̀ въꙁ гласѝ , гл҃аша седмь громов̾ . гла́сы свои̑ми . І҆ егда въꙁгласи́ша седмь гро́мовъ гла́сы свои̑ми . хотѣхъ писа́ти . и҆ слы́шахъ гласъ съ нб҃се гл҃ющъ м҄и , ꙁапечатлѣи ꙗ҆́же гл҃аше седмь гро мовъ , и҆ сего не пишѝ . И҆ а҆гг҃лъ е҆гоже видѣхъ стоѧ́ща на́ мори и҆ на ꙁемлѝ , въꙁдви́же рꙋкꙋ свою на́ нб҃о и҆ клѧтсѧ живꙋщиⷨ въ вѣкы вѣкомъ , и҆же съꙁда̀ нб҃о , и҆ ꙗ҆́же на немъ , и҆ ꙁе́млю , и҆ ꙗ҆́же на неи , и҆ мо́ре , и҆ ꙗ҆же в немъ . ꙗ҆́ко лѣта ѹ҆же не бꙋдеⷮ · Но въ́ дни гласа сед маго а́гг҃ла , е҆гда и҆мать въстрꙋби́ти · и҆ скьн ча́ти та́инꙋ бж҃їю , е҆же бл҃говѣсти свои̑ми рабы прⷪ‍҇ркы . и҆ гласъ е҆го слы́шаⷯ с нб҃се паки гл҃ющъ со мно́ю . и҆ гл҃а . и҆дѝ и҆ прїими книжицѧ раꙁ гнꙋтыѧ въ рꙋцѣ а҆гг҃ла стоꙗ҆щаго на́ мори и҆ на ꙁемлѝ . і҆ и҆дохъ къ а҆гг҃лꙋ гл҃ѧ е҆мꙋ , дажⷣь ми кни́жицѧ и҆ рече м҄и , прїими и҆ снѣжⷣь ѧ҆̀ и҆ горка бꙋдетъ въ́ чревѣ твоемъ , н҄о въ ѹ҆с тѣхъ т҄и сладка бꙋдетъ ꙗ҆́ко меⷣ · И҆ прїѧ́хъ книгꙋ ѡⷮ рꙋкѝ а҆гг҃ла , и҆ снѣдохъ ѧ҆̀ . и҆ быша въ ѹ҆стѣхъ мои̑ хъ ꙗ҆ко медъ сладкїи . и҆ е҆гда снѣдохъ ѧ҆̀ горка бѧше въ́ чревѣ мое̑мъ . и҆ рече м҄и подоба́етъ т҄и паки прⷪ‍҇рчьствова́ти в людехъ . и҆ въ племенехъ и҆ въ ꙗ҆́ꙁы́цехъ и҆ въ цр҃ехъ мно́ѕѣхъ ·
Глⷡ‍҇а , а҃і  · И дана̀ м҄и бысть трость , подобна жеꙁлꙋ̀ , гл҃ющи въста́ни , і҆ и҆ꙁмѣ́ри цр҃квъ бж҃їю , і҆ ѻ҆лтарь , и҆ кланѧющаѧсѧ в неи . а҆ дворъ сꙋщїи внꙋтръ цр҃кве и҆ꙁнесѝ вн҄ѣ ю́дꙋ . ниже и҆ꙁмѣ́ри е҆го ꙁане данъ быⷵ ꙗ҆́ꙁы́коⷨ и҆ градъ ст҃ыи поперꙋть четы́редесѧⷮ и҆ дв҄а мцⷵѧ  · И҆ дамъ ѻ҆бѣма свѣдѣтелема мои̑ма и҆ прорицаютъ дн҃еи ты́сѧщꙋ дв҄ѣст҄ ѣ и҆ шестьдесѧт̾ , ѻ҆болче́на въ вре́тища , с҄и е҆ ста дв҄ѣ ма́слици и҆ дв҄а свѣщника преⷣ бм҃ъ ꙁемлѧ̀ стоꙗ҆́ща . і҆ и҆же и́ма непра́вдꙋ сътворитъ , ѻ҆́гнь и҆сходитъ и҆ꙁъ ѹ҆стъ ею̀ и҆ поꙗ҆́сть врагѝ и҆хъ , і҆ и҆же хощетъ ѻ҆бидѣти и҆хъ сем̀ꙋ подо ба́е̑тъ ѹ҆бїе́нꙋ быти . и҆ сїи и҆мꙋтъ ѻ́бласть ꙁатвори́ти нб҃о да не сни́деⷮ дожⷣъ на ꙁемлю во́ дни прорица́нїа ею̀ . и҆ ѻ́бласть и҆мꙋтъ на водахъ ѻ҆бращатї ѧ҆̀ въ кро́вь . и҆ пораꙁи́ти ꙁемлю всѧкою ꙗ҆ꙁвою , е҆лика а҆ще въсхо́щета . і҆ егда̀ и҆ сконча́ета свѣдѣтельство свое . ѕвѣ́ръ и҆же и҆сходитъ ѡⷮ беꙁдны , сътворитъ с ними бра́нь , и҆ побѣдиⷮ и҆хъ і҆ ѹ҆бїетъ ѧ҆̀ . и҆ трꙋпъ ею̀ ѻ҆ста́витъ на стогнахъ града вели́каго , и҆же нарица́етсѧ дх҃овнѣ , содо́мъ , і҆ егѵ́петъ , и҆дѣже и҆ г҃ь наⷲ распѧ́тъ бысть . и҆ ѹ҆ꙁрѧтъ ѡⷮ людїи і҆ ꙗ҆́ꙁы́къ и҆ ѡⷮ колѣнъ и҆ племе́нъ тѣлеса̀ ею̀ , дн҃и тр҄и и҆ полъ , и҆ трꙋпꙋ ею̀ не ѻ҆ста́витъ положити въ́ гробѣ . и҆ живꙋщеѝ на ꙁемлѝ въꙁра́дꙋютсѧ и҆ въꙁвеселѧ́тсѧ ѻ҆ нихъ , и҆ да́ры послютъ дрꙋгъ къ́ дрꙋгꙋ , ꙗ҆ко ѻ҆́ба сїа прⷪ‍҇рка мꙋ́чиста живꙋщаѧ на ꙁемлѝ . и҆ по трехъ дн҃ехъ и҆ полъ , дх҃ъ живо́тенъ вни́детъ в нѧ̀ ѡⷮ́ бг҃а , и҆ ста́нета ѻ҆ба на нога́хъ свои̑хъ , и҆ страхъ ве́лїи нападѐ на ꙁрѧ́щихъ ею̀ . и҆ ѹ҆слы́шатъ гласъ ве́лїи с нб҃се гл҃ющъ и҆ма , вꙁыдѣта сѣ́мо , и҆ вꙁыдоша на нб҃о на ѻ҆́блацехъ · И҆ видѣша ѧ҆̀ враѕи и҆хъ . и҆ в часъ тои трꙋсъ быⷵ ве́лїи , и десѧтаѧ часть гра́да паде и҆ поги́бе трꙋсомъ и҆ме́нъ члчⷵкъ сеⷣмъ ты́сѧщъ · И҆ про́чїи пристра́шни быша , и҆ даша сла́вꙋ б҃ꙋ нбⷵномꙋ . горе второ́е ѡⷮи̑де , с҄е горе третїе грѧдетъ ско́ро . и҆ седмыи а҆гг҃лъ вострꙋбѝ . и҆ быша гла́си велицы на нб҃ сехъ , гл҃юще , бысть црⷵтво ми́ра г҃а нашеⷢ‍҇ и҆ х҃а е҆го , и҆ въцр҃итъсѧ въ́ вѣкы вѣкоⷨ и҆ дв҄адесѧть и҆ четыри ста́рцы преⷣ бм҃ъ сѣдѧ щаѧ на прⷵтлѣхъ свои̑хъ , падоша на лица своѧ̀ и҆ поклонишасѧ б҃ꙋ гл҃юще . хвалиⷨ т҄ѧ г҃и бж҃е вседержителю . сы́и , и҆ б҄ѣ , и҆ грѧды́и , ꙗ҆́ко прїѧ́ть си́лꙋ твою вели́кꙋю и҆ въцр҃и́сѧ и҆ ꙗ҆ꙁыцы прогнѣ́вашасѧ , и҆ прїиде гнѣвъ твои . и҆ вре́мѧ мр҃твым̾ сꙋд̾ прїѧ́ти . и҆ дати мꙁд̀ꙋ рабомъ твоиⷨ прⷪ‍҇ркомъ и҆ ст҃ымъ , и҆ бо ѧ́щимсѧ и҆́мени твое̑го малымъ и҆ вели́кымъ , и҆ растлити посмра́жⷣьшаѧ ꙁе́млю . и҆ ѡⷮвр́ьꙁесѧ храⷨ бж҃їи на нб҃си , и҆ ꙗ҆виⷵ кѷвотъ ꙁавѣта е҆ го въ цр҃кви е҆го . и҆ бы́ша блиста́нїѧ и҆ гла́сы и҆ громи и҆ трꙋсъ и҆ градъ вели́къ ·
Глⷡ‍҇а , в҃і · И ꙁна́менїе ве́лїе ꙗ҆висѧ на небесѝ , жена̀ ѻ҆блече́на въ солн҃це , и҆ лꙋна̀ под нога́ма еа̀ и҆ на главѣ̀ еѧ̀ вѣнецъ ѡⷮ ѕвѣꙁдъ дв҄оюнадесѧте . и҆ въ чревѣ и҆мꙋщи во пїетъ болѧщи , и҆ стра́ждꙋщи родити . и҆ ꙗ҆́ висѧ и҆́но ѕна́менїе на́ нбⷵси , и҆ с҄е ѕмїи вели́къ чрьменъ , и҆мѣѧ главъ седмь , и҆ роговъ де сѧть , и҆ на главахъ е҆го сеⷣмь вѣ́нецъ . и҆ хо́ ботъ е҆го ѡⷮтръж́е третїю часть ѕвѣꙁдъ нбⷵныхъ , и҆ положи ѧ҆̀ в ꙁе́млю . и҆ ꙁмїи стоѧ́ше пред̾ жено́ю хотѧ́щею҆̀ роди́ти , да е҆гда̀ ро ди́тъ снѣсть чадо еа̀ . и҆ роди сн҃а мꙋжеска и҆же и҆мать ѹ҆пастѝ вс҄ѧ ꙗ҆ꙁыкы жеꙁломъ же лѣꙁнымъ . и҆ въсхищено быⷵ чадо еѧ̀ къ б҃ꙋ и҆ прⷵтлꙋ е҆го а҆ жена̀ бѣжа̀ въ пꙋсты́ню і҆дѣже і҆м̀ѣ мѣсто ѹ҆гото́вано ѡⷮ б҃а , да та́мо пита́ет ̑ сѧ дн҃їи ты́сѧщꙋ дв҄ѣст҄ѣ шестьде сѧтъ . и҆ бысть брань на нб҃си . михаи́лъ , и҆ а́гг҃ли е҆го , бра́нь сътвориша съ ѕмїемъ . и҆ ѕмїи бра́сѧ и҆ а҆гг҃ли е҆го , и҆ не въꙁмого́ша , и҆ мѣс та не ѻ҆брѣ́тесѧ и҆мъ ктомꙋ̀ на нб҃си . и҆ вло же́нъ бысть ѕмїи вели́кїи ѕмїи дре́внїи , нари ца́емыи дїа́волъ и҆ сатана̀ , льстѧ́и вселенꙋю вс҄ю , и҆ вложенъ бысть на́ ꙁемлю , и҆ а́гг҃ли е҆го с нимъ в̾ве́ржени быша · И҆ слы́шахъ глⷵа ве́лїи на нб҃си гл҃ющъ , нн҃ ѣ бысть спⷵнїе и҆ сила и҆ црⷵтво б҃а на́шего и҆ ѻ́бласть х҃а е҆го , ꙗ҆́ко ниꙁложе́нъ быⷵ клеветни́къ братїѧ на́шеѧ ѻ҆клевеща́ѧ и҆хъ преⷣ бм҃ъ нашимъ дн҃ь и҆ ноⷳ‍҇ и тїи побѣдиша е҆ го длѧ крове а҆́гньча і҆ ꙁа слово свѣдѣтельства иⷯ , і҆ не въꙁлюбиша дш҃ъ своиⷯ даже до см҃рти . сего ра́ди весели́тесѧ нб҃са и҆ живꙋщеѝ на ниⷯ · Го́ре живꙋщиⷨ на ꙁемлѝ и҆ морю , ꙗ҆́ко снїиде дїа́волъ к вамъ и҆мѣѧ ꙗ҆́роⷵ вели́кꙋю , вѣ́ды ꙗ҆ко вре́мѧ ма́ло и҆мать . и҆ егда̀ видѣвъ ѕмїи , ꙗ҆ко ниꙁложе́нъ бысть на́ ꙁемлю . гонѧше жен̀ꙋ , и҆же роди мꙋжеска . и҆ даны̀ быша женѣ̀ дв҄ѣ крылѣ , ѻ҆рла̀ вели́каго да паритъ в пꙋсты́ню в мѣсто своѐ , и҆дѣже препита́на бѣше т҄ꙋ вре́мѧ временъ и҆ поⷧ‍҇ времени , ѡⷮ лица̀ ѕмїи́на . і҆ и҆спꙋстѝ ѕмїи ꙁа же но́ю и҆ꙁъ ѹ҆стъ свои̑хъ во́ дꙋ ꙗ҆ко рѣкꙋ , да ю҆̀ в рецѣ потопитъ . и҆ помо́же ꙁемлѧ̀ женѣ̀ . и҆ ѡⷮвръꙁ́е ꙁемлѧ ѹ҆ста̀ своа и҆ пожре рѣк̀ꙋ , ю҆же и҆ꙁведѐ ѕмїи ѡⷮ ѹ҆стъ своиⷯ . и҆ раꙁгнѣ́вавсѧ ѕмїи на жен̀ꙋ , і҆ и҆де сътвори́ти брань съ ѻ҆ста́вшимъ сѣменемъ еѧ̀ , и҆же съблюда́ютъ ꙁа́повѣди бж҃їа , і҆ и҆́мѣю̑тъ свѣдѣтельство і҆с҃ хв҃о ·
Глⷡ‍҇а , г҃і · И стаⷯ на пѣсцѣ̀ морстеⷨ и҆ видⷯѣ и҆ꙁ морѧ ꙁвѣръ и҆сходѧⷳ‍҇ , и҆мꙋщъ глаⷡ‍҇ сеⷣмь , и҆ роговъ десѧⷮ , и҆ на роꙁⷯѣ е҆го вѣ́нецъ десѧⷮ а҆ на главаⷯ е҆го и҆мена̀ хꙋлна и҆ ѕвѣръ е҆гоⷤ‍ⷷ видⷯѣ , б҄ѣ подобеⷩ‍҇ ры́си . и҆ ноꙁѣ е҆мꙋ ꙗ҆́ко медвѣди . и҆ ѹ҆ста̀ е҆го ꙗ҆́ко ѹ҆ста̀ лво́ва . и҆ дасть е҆мꙋ ѕмїи си́лꙋ свою , и҆ прⷵтолъ свои , и҆ ѻ́бласть вели́кꙋю . и҆ ви дѣхъ е҆ді́нꙋ ѡⷮ главъ е҆го , ꙗ҆́ко ꙁаколе́нꙋ въ смр҃ть и҆ ꙗ҆́ꙁва смр҃ти е҆го и҆сцѣлѣ . и҆ чюдисѧ всѧ ꙁемлѧ въ слѣдъ ѕвѣри , и҆ поклони́шасѧ ѕмїю̀ , и҆же дасть ѻ҆бласть ѕвѣрю , и҆ поклони́шасѧ ѕвѣрю гл҃юще кт҄о подобен̾ ѕвѣрю , и҆ кт҄о мо́жетъ рато ва́тисѧ с нимъ; и҆ даны̀ бы́ша е҆мꙋ ѹ҆ста̀ гл҃ю ща вели́ка и҆ хꙋлна . и҆ дана бы́сть е҆мꙋ ѻ҆́бласть твори́ти мцⷵь четыринадесѧть дв҄а . и҆ ѡⷮвр́ьꙁе ѹ҆ста̀ своѧ въ хꙋле́ нїе къ б҃ꙋ , хꙋлити и҆́мѧ е҆го , и҆ селе́нїе е҆го , и҆ живꙋщаа на нб҃си . и҆ дано̀ бысть е҆мꙋ бра́нь твори́ти съ ст҃ыми , и҆ побѣдитї ѧ҆̀ . и҆ дана̀ бысть е҆мꙋ ѻ҆бласть на всѧком̾ колѣнѣ людїи , и҆ на ꙗ҆ꙁы́цехъ и пле́менехъ . и поклонѧ́тсѧ е҆мꙋ вс҄и . живꙋщеи на ꙁемли , и҆мже не напи́сана сꙋть и҆мена̀ въ кни́ гахъ живо́т ныхъ а҆гнца ꙁаколе́наго ѡⷮ сложенїа ми́рꙋ . а҆ще кт҄о и҆́мать ѹ҆хо , да слы́шит̾ . и҆же а҆ще въ пле ненїе ведетъ , въ пленїе по́идетъ . а҆ще кт҄о ѻ҆рꙋжїемъ ѹ҆бїетъ , подоба́етъ е҆мꙋ ѻ҆рꙋжїем̾ ѹ҆бїе́ нꙋ быти . ꙁдѣ е҆сть терпѣнїе и҆ вѣ́ра ст҃ыхъ . и҆ видѣхъ и҆нъ ѕвѣръ въсходѧщъ ѡⷮ ꙁемлѧ , і҆ и҆мѧше ро́га дв҄а . подобна а҆гньчимъ , и гл҃ше ꙗ҆́ко ѕмїи . и҆ власть пр́ьваго ѕвѣри вс҄ю творѧше преⷣ нимъ , и҆ творѧше ꙁе́млю и҆ всѧ живꙋщаѧ на не́и , поклонитисѧ пр́ь вомꙋ ѕвѣ́рю , е҆мꙋже и҆сцѣлена бысть ꙗ҆́ꙁва смр҃тнаа  . и҆ сътвори чюдеса велика , да і҆ ѻ҆́гнь сътворитъ сходити съ нб҃се на́ ꙁем лю преⷣ чл҃кы . и льститъ живꙋщаа на ꙁемли , ради ѕна́менїи ꙗ҆же дана̀ бы́ша е҆мꙋ преⷣ ѕвѣ ремъ творити , гл҃а живꙋщимъ на ꙁемли , сътворити ѻ҆́браꙁъ ѕвѣрѧ , і҆ и҆же и́мать ꙗ҆́ꙁвꙋ ѻ҆рꙋж́нꙋю , и҆ живъ бысть , и҆ дано̀ бысть е҆мꙋ дати дх҃ъ ѻ́браꙁꙋ ѕвѣри́нꙋ , да прогл҃тъ и҆ко́на ꙁвѣри́на и҆ сътворитъ да и҆же а҆ще не покло́нитсѧ ѻ҆браꙁꙋ ꙁвѣриномꙋ ѹ҆бїенъ бꙋ де́тъ . и҆ сътвориⷮ вс҄ѧ ма́лыѧ и҆ вели́кыѧ , богатыѧ и҆ ѹ҆бо́гїѧ , свобоⷣныѧ и҆ рабоⷮныа да даⷵ и҆мъ начерта́нїе на деснѣи рꙋц̀ѣ и҆хъ , и҆ли на челохъ и҆хъ . да никт҄оже въꙁмо́жетъ ни кꙋпи́ти ни прода́ти , токмо кт҄о иⷯ и҆́мать начерта́нїе и҆ли и́мѧ ѕвѣ́ри и҆ли число̀ и҆мени е҆го . ꙁд̑ѣ мꙋдрость е҆сть , и҆же и́мать ѹ҆м̾ , да почтетъ число̀ ѕвѣрино , число̀ б҄о члⷵчко е҆сть . и҆ число̀ е҆го , х҃ , ѯ҃ , ѕ҃ ·
Глⷡ‍҇а , д҃і · И видѣхъ , и҆ с҄е а́гнець стоѧ́ше на горѣ сїѻ́нъстѣ , и҆ с нимъ ст҄о и҆ четырде сѧтъ и҆ четыри тысꙋща , и҆мꙋще и҆мѧ ѡⷮц҃ а е҆го напи́сано на челохъ свои̑хъ . и҆ слы́шахъ глаⷵ с нб҃с ꙗ҆́ко гласъ водъ мно́гъ , и҆ ꙗ҆́ко гласъ гро́ ма вели́ка , и҆ гласъ слы́шахъ гꙋдецъ гꙋдꙋщихъ въ гꙋсли своѧ , и҆ пою̑ щихъ ꙗ҆́ко пѣснь но́вꙋ преⷣ прⷵтломъ и҆ преⷣ че ты́ри живоⷮными , и҆ ста́рцы . и҆ никтоже можа́ше навы́кнꙋти пѣсни , токмо сїи , сто и҆ че ты́редесѧⷮ и҆ четы́ре тысѧщи , и҆скꙋплени ѡⷮ ꙁемлѧ . сїи сꙋть и҆же съ женами не ѻ҆скверни́ шасѧ , ꙁане дѣв̾ственицы б҄о сꙋть · сїи , пос лѣдꙋю̑тъ а҆гньцꙋ , ꙗ҆́може а҆ще по́идеⷮ . сїи сꙋть кꙋ́пленї ѡⷮ людїи , пр́ьвѣнцы б҃ꙋ и҆ а́гнь цꙋ , и҆ въ ѹ҆стѣхъ и҆хъ не ѻ҆брѣтесѧ лесть ꙗ҆же беꙁ порока ѹ҆бо сꙋть преⷣ прⷵтлом̾ бж҃ї имъ · И҆ видѣхъ и́нъ а҆гг҃лъ парѧщь посредѣ нб҃се , и҆мꙋще е҆ѵⷢ‍҇лїе вѣчно , бл҃говѣстити живꙋщимъ на ꙁемлѝ , и҆ всѧкомꙋ племеню і҆ ꙗ҆ꙁы́кꙋ и҆ колѣ́нꙋ и҆ лю́демъ , гл҃ѧ гласомъ вели́кимъ . ѹ҆бо́итесѧ б҃а и҆ дади́те е҆мꙋ сла́вꙋ , ꙗ҆ко прїи детъ чаⷵ сꙋда еⷢ‍҇ и҆ поклони́тесѧ сътворшемꙋ нб҃о и҆ ꙁемлю , и҆ мо́ре і҆ и҆сточникы водны́ѧ · І҆ и҆нъ а҆гг҃лъ въ слѣдъ и҆де гл҃ѧ , паде па де вавилонъ градъ вели́кїи , ꙁане ѡⷮ вина̀ ꙗ҆рость любодѣѧ́нїа свое̑го напоѝ вс҄ѧ ꙗ҆ꙁыкы · И҆ третїи а҆гг҃лъ въ слѣдъ е҆го и҆де гл҃ѧ гласоⷨ вели́кыⷨ . и҆же а҆ще кт҄о покла́нѧетсѧ ѕвѣрю і҆ и҆ко́нѣ е҆го , и҆ прїе́млетъ начерта́нїе на челѣ̀ своемъ , и҆л҄и на рꙋцѣ свое́й , и҆ то́и и҆́мать пити ѡⷮ вина ꙗ҆́рости бж҃їа , чва́на нерастворе́ на , в ча́ши гнѣва е҆го , и҆ бꙋдетъ мꙋ́ченъ ѻ҆гнеⷨ и҆ жю́пеломъ , преⷣ а҆гг҃лы ст҃ыми , и҆ преⷣ а҆гнь цемъ · И҆ дымъ мꙋченїѧ иⷯ въ́ вѣкы вѣкомъ въсходитъ · И҆ не и҆мꙋть поко́ѧ дн҃ь и҆ нощъ покланѧ́ющеѝсѧ ѕвѣ́рю , и҆ ѻ҆́браꙁꙋ и҆ прїе́м лющеѝ начерта́нїе и҆мени е҆го · Ꙁд̑ѣ е҆сть тер пѣ́нїе ст҃ыхъ , и҆же соблюда́ю̑тъ ꙁа́повѣдь бж҃їю и҆ вѣрꙋ і҆с҃овꙋ · И҆ слы́шахъ глⷵа с нб҃се гл҃ющ м҄и , напишѝ , бл҃жени мр҃твїи , ѹ҆мира́юще ѻ҆́ г҃ѣ , ѡⷮ нн҃ѣ е́й , гл҃етъ дх҃ъ , да почїю̑тъ ѡⷮ трꙋдовъ свои̑хъ . дѣла б҄о и҆хъ хо́дѧтъ въ слѣдъ с ними . и҆ видѣхъ , и҆ с҄е ѻ҆́блакъ свѣ телъ . и҆ на ѻ҆́блацѣ сидѧѝ подобеⷩ‍҇ сн҃ꙋ члчⷵкомꙋ имѣѧ на главѣ̀ свое́и вѣнецъ ꙁла́тъ , и҆ в рꙋцѣ е҆го се́ рпъ ѻ҆́стръ . і҆ и́нъ а҆гг҃л̾ и҆ꙁыиде и҆ꙁ храмꙋ , въпїа велїимъ гласомъ сѣдѧщемꙋ на ѻ҆́б лацѣ . послѝ се́рпъ твои , и҆ жнѝ . ꙗ҆́ко прїиде чаⷵ пожа́ти , ꙁане и҆сше трава̀ ꙁеⷨскаѧ . и҆ положѝ сѣдѧѝ на ѻ҆́блацѣ , се́рпъ свои на́ ꙁемлю , и҆ пожа́та быⷵ ꙁемлѧ̀ . і҆ и́нъ а҆гг҃лъ и҆ꙁыде и҆ꙁ̾ цр҃кве сꙋщїа на нб҃си , и҆мы́и и҆ то́и се́рпъ ѻ҆́стръ · І҆ и́нъ а҆гг҃лъ и҆ꙁы́де ѡⷮ ѻ́лтарѧ . и҆мы̀ ѻ҆́бласть на ѻ҆гнѝ , и҆ воⷥпѝ кли́чемъ великыⷨ ко и҆мꙋщемꙋ се́рпъ ѻ҆́стры̏ гл҃ѧ , послѝ се́рп̾ твои ѻ҆стрыи и҆ ѻ҆бъе́мли гроꙁды винограда ꙁемнаⷢ‍҇ ꙗ҆́ко съѕрѣша ѹ҆же гроꙁды еа̀ . И҆ положѝ а҆гг҃лъ се́рпъ свои на ꙁемлѝ , и҆ ѻ҆бере винограⷣ ꙁемъскїи , и҆ вложѝ в то чи́ло вели́кїѧ ꙗ҆рости бж҃їа · і҆ и҆спра́но бысть точи́ло вн҄ѣ града , і҆ и҆ꙁы́иде кровь ѡⷮ точи́ла даже до ѹ҆ꙁдъ ко́ньскиⷯ , ѡⷮ стадїи ты́сѧща и҆ шесть соⷮ ·
Глⷡ‍҇а , е҃і · И видⷯѣ и҆́но ꙁнаменїе на нб҃си ве́лїе и҆ чю дно , сеⷣмь а҆гг҃лъ и҆мꙋщихъ сеⷣмь ꙗ҆ꙁвъ послѣднихъ , ꙁанѐ в тѣхъ скон̾ча́етсѧ ꙗ҆́ рость бж҃їѧ · И҆ видѣхъ ꙗ҆́ко мо́ре стклѧ но , смѣшено съ ѻ҆гнемъ , и҆ побѣди́вшаа ѕвѣрѧ , и҆ ѻ҆́браꙁъ е҆го , и начерта́нїе е҆го , и҆̑ число̀ и҆мени е҆го , стоѧ̑ща на́ мори стъклѧномъ , и҆мꙋще гꙋ сли бж҃їа · И҆ поюще пѣснь моѷсе́ѻвꙋ раба бж҃їѧ , и҆ пѣснь а҆гньчю , гл҃юще , ве́лїа и҆ ди́вна дѣла твоѧ г҃и , б҃е вседержителю , пра́ведни и҆ і҆стини пꙋтїе твои , цр҃ю ст҃ыхъ . кт҄о не ѹ҆бои̑тсѧ тебе г҃и , и҆ просла́витъ и҆мѧ твое; ꙗ҆ко е҆ді́нъ преподобенъ е҆си . ꙗ҆ко вс҄и ꙗ҆ꙁы́цы прїидꙋтъ , и҆ покло́нѧтсѧ преⷣ тобою , ꙗ҆́ко ѻ҆правданїѧ твоѧ ꙗ҆ви́шасѧ · И҆ по сихъ видѣхъ , и҆ с҄е ѡⷮве́рꙁесѧ храмъ скѷнїѧ свѣденїѧ на нб҃си . и҆ і҆ꙁы́де седмь а҆гг҃лъ и҆ꙁ храма , и҆же и҆мѣꙗ҆́хꙋ сеⷣмь ꙗ҆ꙁвъ . ѻ҆блечены в риꙁы лнѧны чи́сты и҆ свѣтлы . и҆ препоѧ́сани на персехъ по́ꙗ҆́сы ꙁлатыми · И҆ е҆ді́нъ ѡⷮ четырь живо́тныхъ , дасть сеⷣмимъ а҆гг҃ ломъ сеⷣмь фїа́лъ ꙁлатыхъ и҆спо́лнь ꙗ҆рости , б҃а , живꙋщаго въ вѣкы вѣ́комъ · И҆ наполнисѧ храмъ ды́ма , ѡⷮ сла́вы бж҃їѧ , и҆ ѡⷮ силы е҆го · И҆ ник тоже можа́ше въни́ти въ храмъ , до́ндеже сконча́ют̾сѧ сеⷣмъ ꙗ҆́ꙁвъ , сеⷣмихъ а҆гг҃лъ ·
Глⷡ‍҇а , ѕ҃і · И слы́шахъ гласъ ве́лїи ѡⷮ храма гл҃ющъ сеⷣмимъ а҆гг҃лоⷨ , и҆дѣте и҆ і҆ꙁлѣите сеⷣмь фїаⷧ‍҇ ꙗ҆́рости бж҃їѧ на́ ꙁемлю · И҆ і҆де первыи а҆гг҃лъ , и҆ і҆ꙁлїа фїа́лъ свои на́ ꙁем лю . и҆ бысть гно́и ꙁолъ и҆ лютъ на чл҃цѣхъ и҆ мꙋщихъ начерта́нїе ѕвѣри́но , и҆ кланѧющиⷯсѧ и҆ко́нѣ е҆го · И҆ вторыи а҆гг҃лъ и҆ꙁлїѧ фїа́лъ свои в мо́ре , и҆ бысть кро́вь ꙗ҆́ко мрт҃вца , и҆ всѧка дш҃а жива ѹ҆мре , в мо́ри · И҆ третїи а҆гг҃лъ и҆ꙁлїа фїаⷧ‍҇ свои на рѣкы , и҆ на и҆с тоⷱ‍҇никы воⷣныа , и҆ бы́ша кровь . и҆ слы́шахъ а҆гг҃ла во́д̾наго гл҃юща , пра́веденъ е҆си г҃и , сыи , и҆ б҄ѣ , и҆ прпⷣбенъ , ꙗ҆́ко сїѧ сꙋдилъ е҆си . ꙁанѐ кро́вь ст҃ыхъ и҆ пррⷪ‍҇къ и҆ꙁлїа́ша . и҆ кро́вь иⷨ далъ е҆си пити , досто́ини б҄о сꙋть · И҆ слы́шахъ дрꙋгаго ѡⷮ ѻ҆́лтарѧ гл҃юща . е́й г҃и б҃е вседръжителю . и҆стинни и҆ прави сꙋди твои · И҆ четвертыи а҆гг҃лъ и҆ꙁлїѧ фїа́лъ свои на сл҃нце , и҆ дано̀ бысть е҆мꙋ ѻ҆палѧти чл҃кы ѻ҆гнеⷨ , и҆ о҆палишасѧ чл҃цы ꙁно́емъ вели́кымъ , и҆ хꙋлиша и҆мѧ бж҃їе , и҆же и҆́мать ѻ҆́бласть на ꙗ҆́ꙁвахъ сихъ , и҆ не пока́ꙗ҆шасѧ дати е҆мꙋ сла́вы · И҆ пѧтыи а҆́гг҃лъ и҆ꙁлїа фїа́лъ свои на прⷵтлѣ ѕвѣри́нъ , и҆ быⷵ црⷵтво е҆го ѻ҆мрачено . и҆ жва́хꙋ ꙗ҆́ꙁы́ки своѧ ѡⷮ болѣꙁни . и҆ хꙋлиша бг҃а нбⷵнаго , ѡⷮ болѣꙁни и҆ ѡⷮ ꙗ҆ꙁвъ своиⷯ . и҆ не пока́ѧшасѧ ѡⷮ дѣлъ своиⷯ · И҆ шестыи а҆гг҃лъ и҆ꙁлїа фїа́лъ свои на рѣкꙋ вели́кꙋ е҆фра́тъ , и҆ і҆с̾сѧче вода̀ еѧ̀ , да ѹ҆гото́витсѧ пꙋть цр҃емъ сꙋщиⷨ ѡⷮ въсто́къ слн҃чныхъ · И҆ видѣхъ и҆ꙁъ ѹ҆стъ ѕмі́евъ , и҆ і҆ꙁъ оу҆́стъ ꙁвѣрин̾ , и҆ і҆ꙁъ оу҆́стъ лжаго пррⷪ‍҇ка дх҃ы три нечи́стыѧ ꙗ҆́ко жа́бы и҆сходѧ́ща · Сꙋть б҄о дꙋси дем́онстиї творѧще ꙁна́менїа , ꙗ҆́же и҆сходѧтъ на цр҃ еи всеѧ вселе́ныѧ , събра́ти ѧ на бра́нь дн҃и того вели́каго б҃а вседръжи́телѧ · Се̑ грѧдꙋ ꙗ҆́ко таⷮ . бл҃же бдѧѝ и҆ блюдыи ры́ꙁы своѧ да не нагъ хо́дитъ , и҆ ѹ҆ꙁрѧтъ срамот̀ꙋ е҆го . и҆ събра и҆хъ на мѣсто нарицае̑мое , е҆вреиски , а҆рмагед̾донъ · И҆ сеⷣмыи а҆гг҃лъ и҆ꙁлїѧ фїа́лъ свои на а́еръ . и҆ і҆ꙁы́де глⷵа ве́лїи ѡⷮ храма нб҃ꙋ ѡⷮ прⷵтла , гл҃ѧ бꙋди и҆ бы́ша блис та́нїа и҆ гро́ми и҆ гла́си . и҆ бысть трꙋсъ велиⷦ‍҇ ꙗ҆́ковъ николиже не бысть ѡⷮ нелѣже бы ша чл҃цы на ꙁемли , толи́къ трꙋсъ , такъ велїи . и҆ бысть граⷣ вели́къ въ три ча́сти , и҆ гради ꙗ҆́ꙁычестїи падо́ша · И҆ вавѷло́нъ вели́кыи помѧ новенъ бысть преⷣ бм҃ъ , дати е҆мꙋ ча́шꙋ вина̀ ꙗ҆́рости гнѣва свое̑го · И҆ всѧⷦ‍҇ ѻ҆стровъ бѣжа , и҆ горы не ѻ҆брѣтошасѧ . и҆ граⷣ вели́къ ꙗ҆́ко тала́н тесъ сънїиде с нб҃се на чл҃ кы . и҆ хꙋли́ша чл҃цы б҃а ѡⷮ ꙗ҆ꙁвы граⷣныѧ , ꙗ҆́ко ве́лїѧ ꙗ҆́ꙁва е҆го ѕѣло̀ ·
Глⷡ‍҇а , ꙁ҃і · И прїиде е҆ді́нъ ѡⷮ сеⷣми а҆гг҃лъ , и҆мꙋщихъ сеⷣмь фїа́лъ , и҆ гл҃а со мною гл҃ѧ ми , прїидѝ да покажꙋ т҄и сꙋдъ любодѣ́ица вели́кїа сидѧщаа на водаⷯ мно́гахъ , с не юже любодѣ́ѧша цр҃и ꙁеⷨстїи , и҆ ѹ҆пи́шасѧ живꙋщеѝ на ꙁемлѝ ѡⷮ вина̀ любодѣѧнїѧ еѧ̀ . и҆ веде мѧ в пꙋс́то мѣ́сто дх҃омъ , и҆ видѣхъ жен̀ꙋ сѣдѧ́щꙋ на ꙁвѣ́ри червленѣ , и҆спо́лнь и҆ме́нъ хꙋлныхъ и҆же и҆мѣѧше главъ сеⷣмь и҆ ро говъ десѧть · И҆ жена̀ б҄ѣ ѻ҆блечена в порфирꙋ и҆ червленицꙋ и҆ поꙁлащена ꙁлатомъ и҆ ка́менїемъ драги́мъ и҆ би́серомъ · И҆мꙋщи чашꙋ ꙁлатꙋ в рꙋцѣ свое́й по́лнꙋ ме́рꙁости и҆ скве́рнъ любодѣѧ нїѧ еѧ̀ · и҆ на челѣ̀ еа̀ напи́сано и҆мѧ , та́ина , вавѷло́нъ вели́кыи , мати любодѣицаⷨ и҆ ме́рꙁостемъ ꙁемъскымъ · И҆ видⷯѣ жен̀ꙋ пїанꙋ кро́вми ст҃ыⷯ , и҆ кро́вми свидѣтелеи і҆с҃овыхъ . и҆ дивихсѧ видѣвъ еѧ̀ ди́вомъ вели́кымъ . и҆ рече м҄и а҆гг҃лъ , что̀ сѧ дивиши; а҆ꙁ̾ ти рекꙋ та́инꙋ жены̀ сеѧ̀ , и҆ ꙁвѣ́ри носѧ́щаго ю҆̀ , сеⷣмь гла́въ и҆мꙋща , и҆ рого́въ десѧⷮ · Ꙁвѣръ е҆гоже ви́диши , б҄ѣ , и҆ нѣсть , и҆ і́мать прїитѝ ѡⷮ бе́ꙁдны , и҆ в пагꙋбꙋ и҆деⷮ · И҆ ѹ҆дивѧтсѧ живꙋщїи на ꙁемлѝ , и҆мже и҆мена̀ не напи́сана сꙋть въ книгꙋ животнꙋю ѡⷮ сложе́нїа ми́рꙋ , видѧще ꙗ҆ко ꙁвѣръ б҄ѣ , и҆ нѣсть и҆ преста̀ · Ꙁдѣ ѹ҆мъ и҆же и҆́мать мꙋ́дрость · И҆ сеⷣм̾ главъ , горы сꙋть сеⷣмь , и҆дѣже жена̀ сѣдитъ на ниⷯ , и҆ цр҃їе сеⷣмь сꙋть · Пѧть и҆хъ па́ло , и҆ е҆ді́нъ е҆сть , а҆ дрꙋгїи е҆ще не пришелъ , е҆гда̀ прїидетъ ма́ло е҆мꙋ е҆сть пребыти · И҆ ꙁвѣръ и҆же б҄ѣ , и҆ нѣсть , и҆ тои ѻ҆смыи еⷵ , и҆ ѡⷮ сеⷣмихъ е҆сть , и҆ в пагꙋбꙋ и҆деⷮ · И҆ десѧть рогъ ꙗ҆́же видѣ , десѧть цр҃ь е҆сть , и҆же црⷵтва не прїѧша . н҄о ѻ҆́бласть ꙗ҆́ко цр҃и , е҆ді́нъ чаⷵ прїимⷮꙋ съ ѕвѣремъ · Сїи е҆ді́нꙋ волю и҆мⷮꙋ , и҆ си́лꙋ , и҆ ѻ҆́бласть свою ꙁвѣ́рꙋ дадⷮꙋ . сїи съ а҆́гньцемъ брань сътворѧтъ , и҆ а҆гнецъ побѣдитъ ѧ҆̀ , ꙗ҆ко г҃ь гм҃ъ е҆сть , и҆ цр҃ь цр҃ емъ . и҆ сꙋщїи с нимъ ꙁва́нїи и҆ і҆ꙁбранїи и҆ вѣрни . и҆ гл҃а м҄и , во́ды ꙗ҆́же е҆си ви́дѣлъ , и҆дѣже любо дѣица сѣдитъ , людїе и҆ народи сⷮꙋ , и҆ племена̀ и҆ ꙗ҆́ꙁы́цы · И҆ десѧть рогъ ꙗ҆́же видѣ на ѕвѣ́ ри , сїи любодѣицꙋ въꙁненави́дѧтъ , и҆ ꙁапꙋс тѣвшꙋ сътворѧтъ ю҆̀ и҆ на́гꙋ , и҆ плоть еѧ̀ сънѣдѧтъ , и҆ съжгꙋтъ ю҆̀ ѻ҆гнемъ · Бг҃ъ б҄о далъ е҆сть въ срⷣца и҆хъ сътвори́ти во́лю е҆го , и҆ сътвориша е҆ді́нꙋ во́лю , и҆ да́ша црⷵтво и҆хъ ѕвѣрꙋ , доⷩ‍҇деже сконча́ютсѧ гл҃ы бж҃їа . и҆ жена̀ е҆ѧже видѣ , граⷣ е҆сть вели́кїи , и҆же и҆́мать црⷵтво наⷣ цр҃и ꙁемными ·
Глⷡ‍҇а , и҃і · И по сихъ видѣх̾ и҆́нъ а҆гг҃лъ , сходѧщъ с нб҃се , и҆мꙋщъ ѻ҆бласть ве́лїю . и҆ ꙁемлѧ просвѣтисѧ ѡⷮ славы е҆го · И҆ въꙁпѝ в крѣ́пости гла́соⷨ ве́лїимъ , гл҃ ѧ , паде па де вавѷлон̾ вели́кыи , и҆ бысть жи́лище бѣсо́м̾ , и҆ храни́тель всѧкомꙋ дꙋхꙋ нечи́стꙋ , и҆ хранилище всѣхъ птиц̾ нечи́ стыⷯ , и҆ ненавидинꙋ . ꙗ҆́ко ѡⷮ вина̀ ꙗ҆́рости любодѣѧ́нїа еѧ̀ напо́ѝ вс҄ѧ ꙗ҆ꙁы́ки · И҆ цр҃їе ꙁем̾стїи с нею любы̀ дѣѧ́ша , и҆ кꙋпцы ꙁем̾стїи ѡⷮ си́лы пи́ща е҆ѧ̀ раⷥбога́тѣша · И҆ слы́шахъ глⷵа и҆́нъ с нб҃се гл҃ющъ , и҆ꙁыи дѣте и҆ꙁ неѧ̀ люⷣ‍ꙵ моѝ , да не причаститесѧ грѣсⷯѣ еѧ̀ , и҆ ѡⷮ ѧ́ꙁвъ еѧ̀ да не вредите́сѧ · Ꙗ҆́ко прилѣпишасѧ грѣсѝ ей даже до нб҃сѝ , и҆ помѧнꙋ б҃ъ неправды еѧ̀ · Въꙁдади́те ей ꙗ҆ко и҆ т҄а въꙁдасть вамъ , и҆ ѹ҆сꙋгꙋ́бите ей сꙋгꙋ́бо по дѣ́лоⷨ еѧ̀ · Чѧ́шею е҆юже чръ́па вамъ , чръплите еи́ сꙋгꙋ́бо . е҆лико просла́висѧ и҆ раꙁ̾свѣ рѣ́пѣ , толико дади́те ей мꙋ́къ и҆ рыда́нїи . ꙗ҆́ко въ срⷣци своемъ гл҃а , ꙗ҆́ко сѣжꙋ цр҃ицею̀ , и҆ вдова нѣсмь , и҆ рыданїѧ не и҆́мамъ ви́дѣти · Сего̀ раⷣ‍ꙵ въ е҆ді́нъ дн҃ь прїидꙋтъ ꙗ҆ꙁвы ей . смр҃ть и҆ плачъ и҆ глаⷣ , и҆ ѻ҆гнемъ соⷤжена бꙋ́детъ · Ꙗ҆́ко крѣ́покъ г҃ь б҃ъ сꙋдѧѝ ей . и҆ въ ꙁрыда́ютъ и҆ въспла́чꙋтсѧ еа̀ цр҃и ꙁем̾стїи , лю бы̀ дѣѧⷡ‍҇шеѝ с нею , и҆ раⷥсвѣрѣпѣ́вше , е҆гда ѹ҆ꙁрѧⷮ дым̾ ꙁапаленїа еа̀ и҆ꙁдале́ча стоѧ́ще ꙁа страхъ мꙋкъ еа̀ , гл҃юще , го́ре го́ре , граⷣ вели́кїи вавѷлонъ граⷣ крѣпкыи , ꙗ҆ко въ е҆ді́нъ часъ прїиде сⷣꙋ тво́и . и҆ кꙋпцы ꙁемстїи въꙁрыда́юⷮ и҆ въсплачютсѧ ѻ҆ неⷨ , ꙗ҆́ко бременъ иⷯ никтоже кꙋпꙋетъ ктомꙋ̀ , бремен̾ ꙁлата и҆ сребра̀ и҆ каменїа драгаго и҆ би́сера и҆ вїсса и҆ порфѷры и҆ ши ка и҆ чр́ьвени · И҆ всѧ́кого древа ѳин̾на , и҆ всѧкого сосꙋда стисло́нова . и҆ всѧкого сосꙋ́да ѡⷮ древа чтⷵнаго , и҆ мѣдѧна и҆ желѣꙁна и҆ мра́морна , и҆ корица , и҆ ѳѷмїа́ма и҆ мира и҆ лѷва́на и҆ вина̀ , і҆ е҆ле́а и҆ семида́линъ и҆ пшени́ца , и҆ скота̀ і҆ ѻ҆вецъ и҆ ко́нь и҆ колесни́ць , и҆ тѣлесъ , и҆ дш҃ъ члчⷵкыхъ , и҆ ѻ҆воща̀ похотїи дш҃а твоеа̀ ѡⷮи̑де ѡⷮ тебе , и҆ вс҄ѧ тꙋчнаа и҆ свѣтлаа ѡⷮи̑до́ша ѡⷮ тебе , и҆ ктомꙋ не и҆маши ѻ҆брѣстї иⷯ · Кꙋп цы твоѝ сиⷨ ѻ҆богащ̾шесѧ и҆ꙁдале́ча ста́нꙋтъ ꙁа страⷯ мꙋченїа еа̀ , рыда́юще и҆ пла́чю щесѧ и҆ гл҃ще , го́ре го́ре , граⷣ вели́кыи ѻ҆бле че́ныи вѷссоⷨ и҆ порфїрою и҆ чр́ьвеницою , и҆ поꙁлаще́ны̏ ꙁлатом и҆ каменїемъ драги́мъ и҆ би́се ромъ , ꙗ҆ко въ е҆ді́нъ часъ поги́бе толико богаⷮ ство · И҆ всѧкъ коⷬ‍҇мъчїи , и҆ всѧкъ пла́ваѧѝ в кораблеⷯ . и҆ всѧкъ е҆ликъ в мо́ри дѣ лааѝ , и҆ꙁдале́че ста́ша , и҆ въпїа́хꙋ ви́дѧще дыⷨ ражⷣеженїа е҆го , гл҃ще , кт҄о подо́бенъ градꙋ вели комꙋ . и҆ положиша пр́ъсть на главахъ свои̑хъ , и҆ въꙁъпи́ша пла́чющесѧ и҆ рыда́юще , гл҃юще го́ре го́ре , градъ вели́кїи , въ немже ѻ҆бога́ти шасѧ вс҄и и҆мꙋщеѝ кораблѧ̀ в мо́ри ѡⷮ че́сти е҆го , ꙗ҆́ко е҆дїнⷨ ѣ часомъ ꙁапꙋстѣ̀ · Весели́сѧ ѻ҆ семъ нб҃о , и҆ ст҃їи а҆пⷵли и҆ пррⷪ‍҇цы , ꙗ҆ко сꙋдѝ б҃ъ сꙋдъ вашъ ѡⷮ него · И҆ вꙁѧтъ е҆ді́нъ а҆гг҃лъ крѣ́ покъ ка́мень великъ ꙗ҆́ко жр́ъновъ , и҆ ве́р же в мо́ре гл҃ѧ , тако стромле́нїемъ въверженъ бꙋдеⷮ вавѷлонъ граⷣ великїи , и҆ не и҆́мать ѻ҆б рѣстисѧ ктом̀ꙋ . и҆ глаⷵ гꙋдець и҆ мꙋсикїи и҆ пи́скъ и҆ трꙋбъ не и҆́мать слы́шатисѧ ктом̀ꙋ в тобѣ , и҆ всѧк̾ хитрецъ всѧ́кїа хи́трости не ѻ҆брѧщеⷮсѧ ктом̀ꙋ в тобѣ . и҆ шꙋмъ жерновныи не бꙋдеⷮ слы́шанъ в тобѣ  , и҆ свⷮѣ свѣ ти́лника не свѣтиⷮ в тебѣ ктом̀ꙋ и҆ гласъ жениха̀ и҆ невѣ́сты не и҆́мать слы́шанъ быти в тобѣ ктомꙋ̀ · Ꙗ҆́ко кꙋпцы̀ твоѝ бѣша вел̾можи ꙁем̾стїи , ꙗ҆ко волхвованїи твоими прел̾щени бы ша вс҄и ꙗ҆́ꙁыцы , и҆ в нем̾ кровъ пророческа , и҆ ст҃ыхъ ѻ҆брѣтесѧ и҆ всѣхъ и҆ꙁбїеныхъ на ꙁемлѝ ·
Глⷡ‍҇а , ѳ҃і · И по сихъ слы́шахъ глаⷵ ве́лїи наро́да мно́га на нб҃си , гл҃ющъ , а҆ллилꙋїа . спⷵнїе и҆ сла́ва и҆ честь и҆ си́ла г҃ꙋ б҃ꙋ на́шемꙋ , ꙗ҆́ко и҆стинни и҆ пра́ви сꙋди е҆го , ꙗ҆ко сꙋ дилъ е҆сть любодѣици великои , и҆же просмради ꙁеⷨлю любодѣанїемъ своиⷨ . и҆ м̾стѝ кровь ра́бъ свои̑хъ ѡⷮ рꙋкы̀ еа̀ . и҆ второ́е рѣша а҆ллїлꙋїа , и҆ дымъ еѧ̀ въсхождаше въ вѣкы вѣкомъ . и҆ падоша двадесѧть и҆ четы́ре ста́рцы , и҆ четы́ре животна , и҆ поклони́ шасѧ бв҃и сѣд́ѧще мꙋ на прⷵтлѣ гл҃ще , а҆миⷩ‍҇ а҆ллїлꙋїа · И҆ глаⷵ и҆ꙁыде ѡⷮ прⷵто́ла гл҃ющъ , по́ите б҃ꙋ на́шемꙋ вс҄и рабѝ е҆го , и҆ боѧ́щеѝсѧ е҆го , и҆ ма́лїи и҆ вели́цїи · И҆ слы́шаⷯ ꙗ҆́ко глⷵа наро́да мно́га , и҆ ꙗ҆ко глаⷵ воⷣ мноⷢ‍҇ , и҆ ꙗ҆́ко глⷵа гро́моⷡ‍҇ крⷫ‍҇ⷪ‍҇ѣкыⷯ гл҃ющиⷯ а҆ллїлꙋїа . ꙗ҆́ко въц҃рисѧ г҃ь б҃ъ вс҄едръжи́теⷧ‍҇ , радꙋимсѧ и҆ веселиⷨсѧ и҆ дадиⷨ сла́вꙋ емꙋ ꙗ҆́ко прїиде браⷦ‍҇ а҆гнь чїи · И҆ жена̀ е҆го ѹ҆гото́вала еⷵ себѐ , и҆ дано̀ быⷵ еѝ ѻ҆блещисѧ въ вѷссоⷩ‍҇ чистъ и҆ свѣтеⷧ‍҇ . вѷссоⷩ‍҇ б҄о ѻ҆правданїа ст҃ыⷯ е҆сть · И҆ гл҃а м҄и напишѝ , бл҃жени ꙁванїи на вечерю бра́ка а҆гнь ча . и҆ гл҃а м҄и , сїи словеса̀ и҆стинна бж҃їа сꙋть · И҆ паⷣ преⷣ нога́ма е҆го поклонихсѧ е҆мꙋ . и҆ гл҃а м҄и , ви́жⷣь , н҄и , клевреⷮ т҄и е҆см̾ , и҆ бра тїа твоеѧ̀ и҆мꙋщ́ыхъ свѣдѣтельство і҆с҃ово , б҃ꙋ поклони́сѧ . свѣдѣтельство б҄о і҆с҃ово еⷵ дх҃ ъ пррⷪ‍҇чествїа · И҆ видѣхъ нб҃о ѡⷮве́ръсто , и҆ с҄е конь бⷧ‍҇ѣ и҆ сѣдѧи на немъ вѣ́ренъ і҆ и҆ стинен̾ , и҆ правдосꙋдныи , и҆ вои́нныи , ѻ҆́чи же е҆мꙋ е҆ста ꙗ҆́ко пла́мень ѻ҆гнемъ , и҆ на главѣ̀ е҆го вѣнцы̀ мно́ѕи · И҆мы̏ и҆мѧ напи́сано , е҆же никтоже вѣсть , токмо ѻ҆́нъ самъ · И҆ ѻ҆блеченъ в ри́ꙁꙋ чр́ъвленꙋ кровїю , нарица́етсѧ и҆мѧ е҆го сло́ во бж҃їе · И҆ вои̑нъства нбⷵнаа и҆дѧхꙋ въ слⷣѣ е҆го , на конехъ бѣлыⷯ . и҆ ѻ҆блече́ни въ вѷссоⷩ‍҇ бѣлъ и҆ чистъ · И҆ и҆ꙁъ ѹ҆стъ е҆го и҆ꙁы̏де ѻ҆ рꙋжїе ѻ҆стро̀ , да тыⷨ и҆ꙁбїеⷮ ꙗ҆ꙁыкы , и той ѹ҆пасеⷮ ѧ҆̀ жеꙁлоⷨ желѣꙁныⷨ , и҆ то́й пе́реⷮ точи́ло вина̀ ꙗ҆́рости и҆ гнѣва бж҃їа вседръжителева · І҆ и҆мать на рыꙁѣ и҆ на стегн̀ѣ своеⷨ и҆мѧ на пи́сано , цр҃ь цр҃еⷨ , и҆ г҃ь гм҃ъ · И҆ видѣхъ е҆ді́нъ а҆гг҃лъ стоѧ́щъ на сл҃нци · И҆ въꙁпѝ гласоⷨ ве́лїемъ , гл҃ѧ , всѣмъ пти́цамъ парѧщимъ посре дѣ нб҃си · Прїидѣте и҆ съберѣтесѧ на вечерю великꙋю бж҃їю , да снѣсте плоти цр҃еи , и҆ плоти крѣпкыхъ , и҆ плоти ты́сѧщъниковъ , и҆ плоти конеи , и҆ сидѧщиⷯ на нихъ , и҆ плоти всѣхъ свободныⷯ и҆ рабовъ , и҆ малыхъ и҆ вели́ кыхъ · И҆ видѣхъ ѕвѣръ и҆ цр҃и ꙁемныѧ , и҆ воѧ и҆́ⷯ съ́браны , сътворити брань съ сѣдѧ́щимъ на конѝ , и҆ с воинъствы е҆го̀ . и҆ ꙗ҆́тъ бысть ѕвѣръ , и҆ с нимъ л̾живыѝ пррⷪ‍҇къ сотво́ръвыи ꙁна́менїѧ предъ ни́мъ , и҆́миже прельстѝ прїеⷨ шаа начрътанїе ѕвѣрино , и҆ покланѧ́ющаѧсѧ і҆конѣ е҆го̀ · Жива въвръжена быста ѻ҆́ба въ е҆ꙁеро ѻ҆гнено горѧщее жю́пелоⷨ · А҆ про́чїи ѹ҆бїе́ни бꙋ дꙋтъ ѻ҆рꙋжїем̾ сѣдѧ́щаго на конѝ и҆ꙁшеⷣ шиⷨ и҆ꙁъ ѹ҆стъ е҆го , и҆ всѧ п̾ти́ца насыти шасѧ ѡⷮ плотї и҆хъ ·
Глⷡ‍҇а , к҃ · И видѣхъ а҆гг҃ла сходѧща съ нб҃си и҆мѣѧ ключъ бе́ꙁⷣнѣ , и҆ ю҆ же вели́ко в рꙋцѣ е҆го . и҆ ꙗ҆́тъ ꙁмїа , ꙁмїю древнюю , е҆же е҆сть дїа́волъ и҆ сатана̀ , и҆ свѧꙁа и҆̀ на ты́ сѧща лѣтъ , и҆ в̾ беꙁ̾днꙋ ꙁатворѝ е҆го и҆ ꙁа ключи е҆го , и҆ ꙁапечатлѣ наⷣ ниⷨ , да не прелстиⷮ ктомꙋ ꙗ҆́ꙁы́кы , до́н̾деже скон̾ча́етсѧ ты́сѧща лѣтъ . и҆ по сихъ подоба́етъ е҆мꙋ ѡⷮрѣшенꙋ быти ма́ло вре́мѧ · И҆ видѣхъ престолы и҆ сѣдѧ́щаѧ на ниⷯ . и҆ сⷣꙋ данъ бысть и҆мъ . и҆ дш҃а расте́саныхъ ꙁа свѣдѣтельство і҆с҃ово , и҆ ꙁа слово бж҃їе , и҆же не поклонишасѧ ѕвѣрю ни и҆конѣ е҆го , и҆ не прїѧша начрътанїа на челѣхъ свои̑хъ и҆ на рꙋц̀ѣ своей и҆ ѻ҆жиша и҆ въц҃ри шасѧ съ хм҃ъ ты́сѧща лѣтъ . и҆ про́чїи же мр҃твеци не ѻ҆жиша , до́ндеже сконча́етсѧ ты́ сѧща лѣтъ , с҄е въскрⷵнїе пр́ъвое , бл҃женъ и҆ ст҃ъ и҆же и҆мать часть въ воскрⷵнїи пр́ъвѣмъ , на ни́хже смр҃ть втора́ѧ не и҆́мать ѻ́бласти , н҄о бꙋдꙋть і҆е̑ре́ѝ б҃ꙋ и҆ х҃ꙋ , и҆ въцр҃ѧⷮсѧ с ниⷨ ты́ сѧща лѣтъ · И҆ е҆гда̀ скончаѐт̾сѧ ты́сѧща лѣтъ , раꙁрⷣѣшенъ бꙋдеⷮ сатана̀ ѡⷮ темница своеѧ̀ , і҆ и҆ꙁы́детъ прелстити ꙗ҆́ꙁы́кы сꙋщаѧ на четырехъ ѹ҆глехъ ꙁемлѧ . го́га и҆ маго́га собра тї ихъ на брань , ихже число̀ ꙗ҆́ко пѣсокъ мо́рскыи · И҆ вꙁы̀дꙋтъ на широтꙋ ꙁемлѧ , и ѻ҆бы́идⷮꙋ ст҃ыхъ ста́нъ , и граⷣ въꙁлюбле ныи , и҆ сниде ѻ҆гнь ѡⷮ б҃а с нб҃се и҆ поꙗ҆́сть ѧ҆̀ , и҆ дїѧ́волъ лестѧѝ иⷯ въве́рженъ бꙋдеⷮ въ е҆ꙁеро ѻ҆гнено и҆ жꙋпелно , и҆дѣже ѕвѣръ и҆ л̾жи́выи пррⷪ‍҇къ , и҆ мꙋчени бꙋ́дꙋтъ дн҃ь и҆ нощъ въ вѣ кы вѣкоⷨ · И҆ видѣхъ прⷵтлъ вели́къ бѣ́лъ , и҆ сѣдѧщего на неⷨ , е҆мꙋже ѡⷮ лица̀ бѣжа̀ нб҃о и҆ ꙁемлѧ , и҆ мѣ́сто не ѻ҆брѣтесѧ и҆мъ · И҆ ви дѣхъ мр҃твеца ма́лыа и҆ вели́кїѧ , стоѧ́ща преⷣ бм҃ъ , и҆ кни́ги раꙁгнꙋшасѧ , і҆ и҆на кни́га ѡⷮверꙁесѧ ꙗ҆же е҆сть живоⷮнаѧ̀ , и҆ сⷣꙋ прїа́ша мр҃т вецѝ ѡⷮ напи́саныхъ въ кни́гахъ по дѣ́ломъ и҆хъ · И҆ дасть мо́ре мрътвеца своѧ , и҆ смр҃ть и҆ а҆дъ да́ша своѧ мертвеца . и҆ сꙋдъ прїѧ́ша по дѣломъ своиⷨ . и҆ смр҃ть и҆ а҆дъ воверже́на быста въ е҆ꙁеро ѻ҆́гненое , и҆ с҄е е҆сть втора́ѧ смр҃ть . і҆ и҆же сѧ не ѻ҆брѣт́е въ кни́ѕе живо́тнеи напи́санъ , въве́рженъ бꙋдеⷮ въ е҆ꙁеро ѻ҆́гненое ·
Глⷡ‍҇а , к҃а · И видѣхъ нб҃о но́во и҆ ꙁе́млю но́вꙋ . пр́ьвое б҄о нб҃о и҆ ꙁемлѧ пр́ъваѧ преи̑доша , и҆ мо́ рѧ нѣсть ктомꙋ · І҆ а҆ꙁъ і҆ѻ҆а́ннъ ви дѣхъ градъ ст҃ыи і҆ерⷵли́мъ , новь схо дѧ́щъ ѡⷮ б҃а с нб҃си приготованъ , ꙗ҆́ко невѣстꙋ ѹ҆крашенꙋ мꙋжꙋ свое̑мꙋ · И҆ слы́шахъ гласъ велїи с нб҃се гл҃ющъ , с҄е скѷнїа бж҃їѧ съ чл҃кы , и҆ всели́тсѧ с ними , и҆ тїи лю́дїе е҆го бꙋ дꙋтъ , и҆ самъ б҃ъ бꙋдетъ с ними б҃ъ и҆хъ , и҆ ѡⷮи̑метъ б҃ъ всѧ́кꙋ сле́ꙁꙋ ѡⷮ ѻ҆чїю иⷯ · И҆ смр҃ти не бꙋ́детъ ктомꙋ ни пла́ча ни во́плѧ ни болѣꙁни не бꙋ́детъ ктомꙋ , ꙗ҆́ко пр́ьваѧ мимои̑до́ша . и҆ рече сѣдѧи на прⷵтлѣ , се нова̀ вс҄ѧ творю̀ . и҆ гл҃а м҄и , напиши , ꙗ҆́ко сїи словеса̀ и҆стинна и҆ вѣрна сꙋть . и҆ рече м҄и съ връшишасѧ . а҆ꙁъ е҆смь а҆лфа , и҆ ѡ нача́тоⷦ‍҇ и҆ конецъ · А҆ꙁъ жаждꙋщемꙋ дамъ ѡⷮ и҆сто́чника воды̀ животныѧ тꙋне · Побѣждааѝ наслѣдиⷮ вс҄ѧ , и҆ бꙋ́дꙋ е҆мꙋ б҃ъ , и҆ то́ѝ бꙋдетъ мнѣ в̾ сн҃а · Страшли́вым же и҆ невѣ́рнымъ , и҆ скве́р нымъ и҆ ѹ҆бїицаⷨ , и҆ блⷣꙋ творѧ́щимъ , и҆ чѧры творѧщиⷨ и҆доложр́ъцеⷨ и҆ всѣмъ л̾жи́выⷨ часть иⷨ въ е҆ꙁерѣ горѧщеⷨ ѻ҆́ гнеⷨ и҆ жꙋпелоⷨ , е҆же еⷵ смр҃ть втора́ѧ · И҆ прїиде ко мнѣ е҆ді́нъ ѡⷮ сеⷣми а҆гг҃лъ и҆мꙋщи сеⷣ мь фиаⷧ‍҇ , и҆сплъненыхъ сеⷣмихъ ꙗ҆ꙁвъ послⷣѣнихъ , и҆ рече ко мн҄ѣ гл҃ѧ . грѧдѝ да покажю̀ т҄и невѣстꙋ а҆гньчю женꙋ · И҆ ве де м҄ѧ дх҃омъ на горꙋ вели́кꙋ и҆ высок̀ꙋ , и҆ по каꙁа м҄и граⷣ великыи ст҃ыи і҆ерⷵлиⷨ ниꙁходѧ́щъ с нб҃си ѡⷮ б҃ а и҆мꙋще славꙋ бж҃їю · И҆ свѣти́ло е҆го подобно ка́мени драго́мꙋ . ꙗ҆́ко камени а҆спиди . крѷсталнꙋ · І҆мꙋщъ стѣнꙋ велїкꙋ и҆ высокꙋ , и҆мꙋщъ вратъ дв҄анадесѧть и҆ на вратѣхъ а҆гг҃лов̾ , в҃і . і҆ и҆мена̀ напи́сана , ꙗ҆же сꙋть и҆мена̀ , дванадесѧте . колѣн̾ма сн҃въ і҆ил҃ев̾ . ѡⷮ востока врата̀ троѧ , и҆ ѡⷮ сѣвера врата̀ троѧ , и҆ ѡⷮ ю́га врата̀ троа и҆ ѡⷮ ꙁапада̀ врата̀ троѧ . и҆ стѣна градꙋ и҆мꙋщи ѻ҆снованїи . в҃і , и҆ на нихъ и҆менъ . в҃і , а҆пⷵлвъ а҆гньчиⷯ · И҆ гл҃ѧй съ мно́ю и҆мѧше трость ꙁла́тꙋ , да и҆ꙁмѣритъ граⷣ и҆ врата̀ е҆го и҆ стѣны е҆го · И҆ граⷣ на четы̀ри ѹ҆глы стои́тъ , долгота е҆го толика е҆сть е҆лика же и҆ широта̀ . і҆ и҆ꙁмѣри градъ трос тїю на стадїи дванадесѧⷮ тысѧⷳ‍҇ долгота̀ и҆ широта̀ · І҆ высота́ е҆го ра́вна еⷵ , и҆ раꙁмѣ́ри стѣнꙋ е҆го , во́ сто и҆ четыридесѧⷮ и҆ четы́ре лакти , в мѣрꙋ члчⷵкꙋ , ꙗ҆́же еⷵ а҆гг҃льскꙋ · И҆ б҄ѣ соꙁданїе стѣны е҆го , а҆спиⷣ , и҆ град̾ ѡⷮ ꙁлата чи́ста , подобенъ сткл́ꙋ чи́стꙋ · И҆ ѻ҆снованїе стѣны градꙋ всѧ́цѣмъ драгыⷨ каменїемъ ѹ҆крашено · ѻ҆снованїе пр́ьвое , и҆а̑списъ . второ́е , сап фи́ръ . тре́тїе , хал̾кидоⷩ‍҇ . четве́ртое , ꙁмара́гдъ . пѧтое сардониѯ́̀ , шесто́е , сардїѻ҆съ , сеⷣмое , хри солиⷮ . ѻ҆смое , вѷрїллосъ . девѧ́тое , топаꙁїѻ҆нъ . десѧ́тое , хрисопрасосъ . а҃і , і҆а̑кѷнѳъ . в҃і , а҆ме ѳѷстъ · и҆ дванадесѧте враⷮ , дванадесѧте би сера . да е҆ді́на каѧ́ждо врата̀ бѣше ѡⷮ е҆ді́ного бисера · И҆ сто́гны градꙋ ꙁла́то чи́сто , ꙗ҆́ко сткло пресвѣтло . и҆ цр҃кви не видѣхъ в неⷨ · г҃ь б҄о б҃ъ вседръжитель цр҃кви е҆мꙋ еⷵ , и҆ а҆гнецъ . и҆ граⷣ не требꙋа слн҃ца и҆ лꙋны̀ да свѣтѧⷮ в немъ , сла́ва б҄о бж҃їѧ просвѣти и҆̀ . и҆ свѣтилникъ е҆мꙋ а҆гнецъ . ꙗ҆ꙁыцы спа́сени свѣтоⷨ е҆го поидꙋтъ , и҆ цр҃и ꙁем̾стїи принесꙋт̾ сла́ вꙋ и҆ чⷵть свою во́нь , и врата̀ е҆го не и҆мꙋтъ ꙁатвори́тисѧ въ дн҃е , но́щи б҄о не бꙋ́детъ т҄ꙋ · И҆ принесⷮꙋ сла́вꙋ и҆ чⷵть ꙗ҆́ꙁыкоⷡ‍҇ во́нь , и҆ не и҆́ мать вонь внїити всего скврънаго , и҆ творѧѝ мръꙁость и҆ л̾ж̀ꙋ , н҄о то́кмо напи́санныѧ въ кни́гаⷯ животныⷯ а҆гньчи ·
Глⷡ‍҇а · к҃в · И покаꙁа м҄и чи́стꙋ рѣкꙋ , воды̀ живо́т ныѧ , свѣтлꙋ ꙗ҆́ко криста́лъ , и҆сходѧ́ щꙋ ѡⷮ прⷵтла бж҃їа и҆ а҆́гньча . просреди стогны е҆ го . и҆ ѻ҆ба полы рѣкы дре́во жи вотное , и҆же творитъ плоⷣ дванадесѧте , на кыиждо мⷵць въꙁдаѧ плоⷣ свои · И҆ ли́ствїе дре́вꙋ въ и҆сцѣленїе ꙗ҆́ꙁы́комъ . и҆ всѧ́ка а҆наѳе́ ма не бꙋдетъ ктомꙋ . и҆ престолъ бж҃їи и҆ а҆́гнечь бꙋ́детъ в нем̾ . и҆ рабы̀ е҆го послꙋ жатъ е҆мꙋ , и҆ ѹ҆ꙁрѧⷮ лицѐ е҆го , и҆ і҆мѧ е҆го на челѣхъ и҆хъ · И҆ но́щи не бꙋдетъ тамо , и҆ не потребꙋютъ свѣта ѡⷮ свѣти́лника , ни свѣта слн҃чнаго . ꙗ҆́ко г҃ь б҃ъ просвѣща́етъ ѧ҆̀ , и҆ въцр҃ѧтсѧ въ вѣки вѣкомъ · И҆ рече м҄и . с҄и словеса̀ вѣ́рна и҆ і́стинна . и҆ г҃ь , б҃ъ ст҃ыхъ пррⷪ‍҇къ посла̀ а҆гг҃ла свое̑го покаꙁа́ти рабоⷨ своиⷨ , и҆мже е҆сть быти вскорѣ · Се̑ прїидꙋ ско́ро блаженъ съблюдаѧѝ словеса̀ проро́чества книги сеѧ̀ · И҆ а҆́ꙁъ і҆ѻ҆а́нъ видѣхъ сїа и҆ слы́шахъ · И҆ е҆гда слы́шахъ и҆ видѣхъ , падохъ поклони́ти сѧ на́ ногꙋ а҆́гг҃лꙋ покаꙁꙋ́ющемꙋ м҄и с҄е , и҆ гл҃а м҄и , ви́ждь , н҄и , клевретъ твои ѹ҆бо е҆смь , и҆ братїѧ твоеѧ пррⷪ‍҇къ , и҆ съблюда́ю щихъ словеса книги сеѧ̀ , б҃ꙋ поклони́сѧ · И҆ гл҃а м҄и , не ꙁапечатлѣй словесъ пророчествїа книги сеѧ , ꙗ҆́ко времѧ блиⷥ е҆сть · ѻ҆ бидѧѝ , да ѻ҆бидиⷮ е҆щѐ . и҆ скве́рныи , да скве́рнитсѧ е҆щѐ , и҆ пра́ведныи , пра́вдꙋ да твориⷮ е҆щѐ · И҆ ст҃ыи , да ст҃и́тсѧ е҆щѐ . и҆ с҄е грѧдꙋ ско́ро , и҆ мꙁда моѧ̀ съ мно́ю , въꙁдати комꙋж́ до по дѣ́ломъ е҆го · А҆ꙁъ е҆смь , а҆лфа и҆ ѡ . нача́тоⷦ‍҇ и҆ конецъ первыи и҆ послѣднїи · Блаже́ни творѧ́щеѝ ꙁа́по вѣди е҆го , да бꙋ́дет̾ ѻ҆́бласть и҆мъ на́ древо животное , и҆ враты̀ вни́дꙋтъ въ градъ · Внѣ же ѱы̑ и҆ чародѣ́е , и҆ любодѣ́и , и҆ ѹ҆бїица , и҆ і҆долослꙋжители , и҆ всѧкъ любѧѝ и҆ творѧѝ лж̀ꙋ · А҆́ꙁъ і҆с҃ послаⷯ а҆гг҃ла мое̑го ꙁасвѣдѣтель ствовати вамъ сїа̀ въ цр҃квахъ · А҆ꙁъ е҆ смь ко́рень и҆ родъ двⷣвъ · И҆ ꙁвѣꙁда оу҆́тренѧѧ и҆ денни́ца . и҆ дх҃ъ и҆ невѣ́ста гл҃ѧѝ , прїидѝ . и҆ слы́шаѝ да гл҃е , ⷮ прїидѝ . и҆ жаждаѝ да прїидетъ , и҆ хотѧѝ да прїиметъ во́ дꙋ живот нꙋю тꙋне . свѣдѣтельствꙋю б҄о всѧкомꙋ слы́ шащемꙋ словеса̀ пррⷪ‍҇чества кни́ги сеѧ̀ . а҆ще кт҄о приложитъ на нихъ , наложитъ б҃ъ на него ꙗ҆́ꙁвъ напи́саныⷯ въ книꙁѣ се́й . и҆ а҆ще кт҄о ѡⷮи́метъ словесъ сꙋщихъ пррⷪ‍҇чествїа въ кни́ꙁе се́й , ѡⷮи́метъ б҃ъ часть е҆го ѡⷮ кни́ги живо́тныѧ , и҆ ѡⷮ града ст҃го , ꙗ҆же напи́сана въ кни́ꙁѣ се́ й · Гл҃етъ свѣдѣтельствꙋѧѝ сїѧ̀ , е́й прї идꙋ ско́ро · А҆ми́нь е́й грѧди г҃и і҆с҃е . бл҃годать г҃а на́шего і҆с҃ х҃а съ всѣми ва́ми . а҆ми́нь ·
Конецъ а҆покали́ѱисꙋ ст҃аго і҆ѻа́нна бг҃осло́ва . И́мать в себѣ , Глⷡ‍҇а , к҃в ·
