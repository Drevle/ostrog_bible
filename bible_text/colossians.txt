Скаꙁа́нїе колоса́искомꙋ посла́нїю ст҃а́го а҆пⷵла па́вла ·  Сїе посыла́етъ ѡⷮ ри́ма . не ви́дѣвъ оу҆́бо и҆хъ , слы́шав̾ же ѻ҆ нихъ · Вина́ же посла́ нїю сїа . коласа́ѧны хотѣша нѣцыи прельсти́ти хи́трословіи еллин̾скими , ѡⷮ вѣры ꙗ҆же въ х҃а , и҆ ѻ҆ ꙁако́нныхъ бра́шнѣхъ , и҆ ѻ҆брѣꙁа́нїа · Сїа ѹ҆бо ѹ҆вѣ́дѣвъ а҆пⷵлъ , пи́шетъ посла́нїе сїе к ниⷨ а҆ ки ѹ҆чи́телно . и҆ пе́рвѣе ѹ҆бо бл҃годарѧ б҃а , и҆ скаꙁꙋетъ ѡⷮ тмы̀ пришеⷣшим̾ къ свѣтꙋ и҆стины . и҆ ꙗ҆ко х҃с , в негоⷤ‍ⷷ вѣ́роваша , ѻ҆́браꙁъ е҆сть бж҃їи и҆ сло́во е҆го , и҆мже всѧ̀ бы́ ша · И҆ ꙗ҆́ко подоба́ше е҆мꙋ съдѣтелю сꙋщꙋ , бы́ ти е҆мꙋ первороже́нꙋ твари , и҆ пе́рвенцꙋ ѡⷮ мр҃т выхъ . да ѻ҆боѧ съвокꙋпитъ и҆ ѻ҆животвори́тъ всѧ́ческаѧ . повелѣва́ет же и҆́мъ пребыва́ти въ вѣрѣ , скаꙁꙋѧ ꙗ҆́ко саⷨ па́велъ слꙋжи́тель еⷵ бл҃говѣствованїю , е҆мꙋже тїи наѹ҆чи́шасѧ · Таже и҆ ѻ҆ ꙁако́нѣ и҆ ꙗ҆́же по немъ брашнѣх̾ , повѣствꙋ етъ и҆ ѻ҆ дн҃ехъ и҆ ѻ҆ лѣтѣхъ · И҆ покаꙁꙋетъ ѹ҆праꙁ̾дни́вшимсѧ дре́внимъ , и҆ ѻ҆брѣꙁанїемъ . и҆ съвѣтꙋетъ иⷨ непрельща́тисѧ ѡⷮ ѹ҆хищрѧ́ющих̾ , и҆ съблажнѧ́ющихъ и҆хъ . и҆ про́чее ꙁавѣща́въ в томъ роди́телемъ и҆ ча́дом̾ , мꙋжеⷨ же и҆ женаⷨ , господеⷨ же и҆ рабоⷨ . и҆ къ прочимъ ѻ҆бы́чаемъ накаꙁа́въ иⷯ наѹ҆чи́въ ꙗ҆же къ ѡⷮц҃ꙋ приведенїемъ хм҃ъ бы́ти , а҆ не ѡⷮ а҆гг҃лъ ꙗ҆коже сїи мнѧ́хꙋ · Скончава́етъ посла́нїе , ꙁавѣщаваеⷮ же и҆мъ да е҆гда прочте́но бꙋдеⷮ ѹ҆ нихъ посла́нїе , створѧ́тъ да прочте́но бꙋдетъ и҆ въ цр҃кви лаѻ҆дикїистѣи , и҆ е҆же ѡⷮ лаѻ҆дикїи ѹ҆ нихъ да прочте́нно бꙋ́детъ ·

КЪ КОЛАСАЕМЪ ПОСЛАНЇЕ СТГО АПЛА па́вла ·
Глⷡ‍҇а , а҃ , ꙁаⷱ‍҇ , см҃ѳ · Па́велъ посла́нникъ і҆с҃ хв҃ъ , во́лею бж҃їею , и тимоѳе́и брⷮа сꙋщимъ въ каласа́ехъ , ст҃ымъ вѣрнымъ бра́тїамъ ѻ҆ х҃ѣ і҆с҃ѣ · ꙁаⷱ‍҇ · Блгⷣть вамъ и҆ миръ , ѡⷮ б҃а ѡⷮц҃а нашего , и҆ г҃а і҆с҃ х҃а · Бл҃годариⷨ бг҃а и҆ ѡⷮц҃а г҃ꙋ на́шемꙋ і҆с҃ х҃ꙋ  , всегда̀ ѻ҆ ваⷵ молѧ́щесѧ , слы́шавше вѣ́рꙋ ва́шꙋ ꙗ҆же ѻ҆ х҃ѣ і҆с҃ѣ , и҆ любо́въ ю҆же и́мате къ всѣмъ ст҃ымъ · Ꙁа ѹ҆пова́нїе лежа́щее вамъ на нб҃сехъ , е҆гоже преже слы́шасте в̾ словесѝ и҆́стиннѣ бл҃го вѣствованїѧ сꙋщ́аго въ васъ , ꙗ҆коже е҆сть и҆ въ всемъ ми́рѣ , плодоноси́мо и҆ расти́мо , ꙗ҆́ко же и҆ въ ваⷵ . ѡⷮ негоже дн҃е слы́шасте и҆ раꙁꙋ мѣ́сте блгⷣть бж҃їю въи҆́стиннꙋ · Ꙗ҆́коже слы́ шасте . и҆ ѹ҆вѣдѣсте ѡⷮ е҆пафра́са въꙁлю́бленаго срабо́тника нашего , и҆же е҆сть ѻ҆ васъ вѣренъ слꙋжи́тель хв҃ъ , и҆же и҆ ꙗ҆ви наⷨ вашꙋ любоⷡ‍҇ ѻ҆́ бѕ҃ѣ . сего̀ ради и҆ м҄ы ѡⷮ негоже дн҃е слы́шахоⷨ , не престаеⷨ ѻ҆ ваⷵ молѧ́щесѧ , и҆ просѧще да и҆с плъни́тесѧ в раꙁꙋмѣ во́лѧ е҆го , въ всѧ́кои пре мꙋдрости и҆ ра́ꙁꙋмѣ дх҃ овнеⷨ , ꙗ҆́ко ходити вам̾ досто́инѣ б҃ꙋ , въ всѧ́комъ ѹ҆гоже́нїи , и҆ всѧ́комъ дѣлѣ бла́ꙁѣ . плодоно́сни , и҆ въꙁраста́ юще въ раꙁꙋмъ бж҃їи , въсѧ́кою си́лою въꙁмага́юще , по державѣ сла́вы е҆го , въ всѧ́коⷨ трь пѣ́нїи и҆ кро́тости , с ра́достїю · ꙁаⷱ‍҇ , сн҃ · Бл҃годарѧ́ще б҃а и҆ ѡⷮц҃а , приꙁва́вшаⷢ‍҇ васъ въ прича́стїе наслѣ́дїѧ ст҃ыⷯ въ свѣте , и҆же и҆ꙁба́вы наⷵ ѡⷮ вла́сти темныѧ , и҆ преста́ви въ црⷵтво сн҃а любве свое̑ѧ , ѻ҆ немже и҆́мамы и҆ꙁбав ле́нїе кро́вїю е҆го , и҆ ѻ҆ставле́нїе грѣхомъ , и҆ же е҆сть ѻ҆́браꙁъ б҃а неви́димаго пръвороже́нъ всеѧ твари · Ꙗ҆́ко ѻ҆ немъ съꙁдана̀ быша всѧ́ ческаѧ , ꙗ҆́же на нб҃си и҆ ꙗ҆́же на ꙁеⷨли , ви́ди маа и҆ неви́димаѧ , а҆ще прⷵтоли , а҆ще г҃ьствїѧ , а҆́ще нача́ла , а҆ще вла́сти , всѧ́ческаѧ тѣмъ и҆ ѻ҆ неⷨ съꙁда́шасѧ . и҆ то́й е҆сть прежⷣе всѣхъ , и҆ всѧ́ческаѧ ѻ҆ немъ състоѧ́тсѧ · ꙁаⷱ‍҇ , сн҃а · И҆́ то́й е҆сть глава̀ тѣлꙋ цр҃кве , и҆же е҆сть на ча́токъ , прьвороже́нъ и҆ꙁъ мр҃твыхъ , ꙗ҆́ко да бꙋ́детъ въ всѣхъ то́й пр́ьвен̾ствꙋѧ , ꙗ҆ко в не́мъ бл҃гои̑ꙁво́ли всѐ и҆сполъненїе всели́тисѧ , и҆ тѣмъ примири́ти всѧ́ческаа къ себѣ , ѹ҆ми ри́въ кро́вїю крⷵта свое̑го , собо́ю , а҆́ще ꙁемна́а , а҆́ще ли нбⷵнаа · И҆ васъ и҆ногда̀ сꙋщихъ ѡⷮчюжде́ныхъ и҆ враго́въ помышле́нми въ дѣ́лѣхъ лꙋка́выхъ · Нн҃ѣ же примирѝ въ тѣлѣ плоти свое̑ѧ̀ см҃р тїю е҆го , преⷣста́вити васъ ст҃ы и҆ непороⷱ‍҇ны и҆ неповиⷩ‍҇ны преⷣ собою · А҆ще ѹ҆бо пребыва́ете въ вѣрѣ ѻ҆снова́ни , и҆ тве́рди , и҆ неподви́жими ѡⷮ ѹ҆пова́нїѧ бл҃говѣствованїѧ , е҆же слы́шасте , проповѣ́дано бы́вше по все́ и твари поⷣнбⷵнѣи , е҆мꙋже быⷯ а҆ꙁъ павелъ слꙋжи́тель · ꙁаⷱ‍҇ , сн҃в · Нн҃ѣ ра́дꙋю̑сѧ въ страда́нїихъ мои̑х̾ ѻ ваⷵ , ꙗ҆ко и҆сполънѧ́ю лише́нїе скорб́еи хв҃ыхъ въ плоти мое́и , ꙁа тѣло е҆го , е҆же есть цр҃кви , е҆и́ же бы́хъ а҆ꙁъ слꙋжи́тель , по смотре́нїю бж҃їю да́нномꙋ мн҄ѣ въ васъ , и҆спол́ънити слово бж҃їе , та́инꙋ съкрове́нꙋю ѡⷮ вѣкъ и҆ ѡⷮ родо́въ · Нн҃ѣ же ꙗ҆́ви́сѧ ст҃ы ⷨ е҆го , и҆мже въсхотѣ б҃ъ скаꙁа́ ти , чт҄о бога́тьство сла́вы та́ины сеѧ̀ въ ꙗ҆ꙁы́цѣхъ и҆же е҆сть х҃с въ васъ ѹ҆ пова́нїе сла́вы , е҆гоже м҄ы проповѣдꙋеⷨ , накаꙁꙋ́юще всѧ́кого чл҃ка , и҆ ѹ҆чаще всѧкого чл҃ка въ всѧ́кꙋю премꙋдрость . да преⷣставимъ всѧкого чл҃ка съвръше́на ѻ҆ х҃ѣ і҆с҃ѣ , в неже и҆ трꙋжа́юсѧ , и҆ подви ꙁа́юсѧ по дѣ́иствꙋ е҆го , дѣ́иствꙋемомꙋ въ мн҄ѣ си́лою ·
Глⷡ‍҇а , в҃ . ꙁаⷱ‍҇ , сн҃г · Хощꙋ ѹ҆бо васъ вѣ́дѣти , коли́къ под вигъ и҆́мамъ ѻ҆ ваⷵ , и҆ ѻ҆ сꙋщиⷯ въ лаѻ҆дикїи , и҆ въ і҆е̑ропо́лїи · Є҆ли́цы не ви дѣша лица̀ мое̑го въ плоти , да ѹ҆тѣ шатсѧ срⷣца иⷯ съне́м̾шиⷯсѧ въ любви , и҆ въ всѧ́комъ богаⷮствѣ и҆ꙁвѣще́нїѧ раꙁꙋма , въ поꙁ на́нїе та́ины б҃а ѡⷮц҃а и҆ х҃а , въ неⷨже сꙋть вс҄ѧ съкро́вища премꙋ́дрости и҆ раꙁꙋма съкровени · Сїе же гл҃ю , да никтоже васъ прельсти́тъ сло вопрѣнїи . а҆ще б҄о и҆ плотїю ѡⷮстою , н҄о дх҃омъ съ всѣми вами е҆смь , радꙋѧ́сѧ , и҆ видѧ ва́шъ чи́нъ , и҆ ѹ҆твръже́нїе ва́шеѧ вѣры ꙗ҆́же въ х҃а . ꙗ҆коже ѹ҆бо прїѧ́сте х҃а і҆са ҃ г҃а , такоже въ немъ ходи́те ѹ҆корене́ни , и҆ наꙁⷣани ѻ҆ нем̾ , і҆ и҆ꙁ вѣствова́ни вѣрою , ꙗ҆коже наѹ҆чи́стесѧ , и҆ꙁбыто чьствꙋю́ще въ не́и бл҃годаренїемъ · ꙁаⷱ‍҇ , сн҃д · Братїе блюдѣтесѧ да никто́же васъ бꙋдетъ прельща́ѧ , хи́тростїю и҆ т̾щетною ле́стїю , по преда́нїю чл҃ческомꙋ , по стихїѧ́мъ ми́ра сего , а҆ не по х҃ѣ і҆с҃ѣ . ꙗ҆́ко в̾ томъ живетъ всѧ́ко и҆сполъне́нїе бжⷵтва теле́снѣ , и҆ да бꙋ́дете в немъ и҆сполъне́ни , и҆же е҆сть гла́ва всѧ́комꙋ на чалꙋ и҆ вла́сти , ѻ҆ неⷨже і҆ ѻ҆брѣꙁани бы́сте ѻб рѣꙁ́анїеⷨ нерꙋкотворенымъ , въ съвлече́нїи тѣла грѣхо́внаго пло́ти , въ ѻ҆брѣ́ꙁанїи хв҃ѣ , спогреб шесѧ е҆мꙋ кр҃щенїемъ , ѻ҆ не́мже и҆ съвъста́сте вѣрою , дѣ́иствомъ бг҃а , въскреси́вша е҆го и҆ꙁъ ме́ртвыхъ · ꙁаⷱ‍҇ , сн҃е · И҆́ васъ мр҃твыхъ сꙋща въ прегрѣшенїихъ , и҆ въ неѻ҆брѣꙁанїи пло́ти ва́шеи , съѻ҆живилъ е҆сть  , с нимъ , дарова́въ вамъ , вс҄ѧ прегрѣше́нїѧ , и҆стребивъ е҆же на наⷵ рꙋкописа́нїе , ѹ҆ченїи , е҆же б҄ѣ съпроти́вно намъ , и҆ т҄о вꙁѧ́тъ ѡⷮ среды . пригвоꙁди́въ е҆̀ на крⷵтѣ , съвлеⷦ‍҇сѧ начаⷧ‍҇ и҆ вла́стеи , посрами́ дръꙁнове́нїемъ ѻ҆бличивъ иⷯ въ немъ · да никто́же ѹ҆бо ваⷵ ѻ҆сꙋжа́етъ ѻ҆ ꙗ҆де́нїи и҆л҄и ѻ҆ питїи , и҆л҄и ѻ҆ части пра́ꙁдника , и҆л҄и ѻ҆ новомѣсѧчии̑хъ , и҆л҄и ѻ҆ сꙋбо́тахъ , ꙗ҆́же бѣша стѣ́нь грѧдꙋщиⷯ , тѣла же хв҃а никтоже васъ да не небрежеⷮ , и҆ꙁволе́ныⷨ е҆мꙋ смиреномꙋдрїеⷨ , и҆ въ слⷤꙋбѣ а҆гг҃льстѣи , ꙗ҆же не ѹ҆вѣдѣ ѹ҆ча , беꙁ ꙋма̀ дмѧ́сѧ ѡⷮ мы́сли пло́ти свое̑ѧ , и҆ не дръжа̀ главы̀ . и҆ꙁ неѧ́же все тѣло съста́вы и҆ съоу҆́ꙁы пода́емо . и҆ съне́млемо , раститъ въꙁраще́нїе бж҃їе · ꙁаⷱ‍҇ , сн҃ѕ · А҆́ще ѹ҆бо ѹ҆мро́сте съ хм҃ъ ѡⷮ стихїи мира . почто̀ а҆́ки живꙋщ́е въ ми́рѣ стѧꙁа́етесѧ; не коснѝ , ни́же вкꙋсѝ , ни прикосни́сѧ , ꙗ҆́же сꙋть вс҄ѧ въ и҆стлѣ́нїе і҆ и҆стощенїе , ꙁа́повѣд̾ми и҆ ѹ҆ченми чл҃ческими , ꙗ҆же сꙋть слово оу҆́бо и҆мꙋщ́е премꙋ́дрости , в̾ самово́лнѣи слꙋжбѣ и҆ смиреномꙋ́дрїи , и҆ непощадѣ́нїи тѣла , не въ ч́ести нѣ́кое̑и къ сы́тости плоти ·
Глⷡ‍҇а , г҃ · Аще ѹ҆бо въскрⷵнꙋсте съ хм҃ъ , вы́шнихъ и҆щи́те , и҆дѣже х҃с е҆сть ѻ҆деснꙋ́ю б҃а сѣ дѧ̀ · Го́рнѧа мꙋ́дръствꙋи̑те , а҆ не ꙁеⷨна́а . ѹ҆мро́сте б҄о , и҆ живоⷮ вашъ съкровенъ е҆сть съ хм҃ъ въ бо́ѕѣ · ꙁаⷱ‍҇ , сн҃ꙁ · Є҆́гда же х҃с ꙗ҆ви́тсѧ живо́тъ вашъ , тогда̀ и҆ в҄ы с ниⷨ ꙗ҆́витесѧ въ сла́вѣ . ѹ҆мертви́те ѹ҆бо оу҆́ды ваша ꙗ҆́же на ꙁемлѝ , блꙋ́дъ , нечистот̀ꙋ , стра́сть , по́хоть ꙁлꙋю , и҆ лихои̑ма́нїе е҆же е҆сть и҆долослꙋже́нїе , и҆хже ради грѧде́тъ гнѣ́въ бж҃їи на́ сыны противле́нїѧ , в ни́хже и҆ в҄ы и҆ ногда̀ ходи́сте , е҆гда живѧ́сте в ниⷯ · нн҃ѣ же ѡⷮве́рꙁите и҆ в҄ы всѧ́ческаѧ , гнѣвъ , ꙗ҆́рость , ѕло́ бꙋ , хꙋле́нїе , и҆ срамосло́вїе ѡⷮ ѹ҆стъ ва́шихъ · Не лжи́те дрꙋгъ дрꙋгꙋ , съвле́ кшесѧ ветха́го чл҃ка съ дѣа́нми е҆го , и҆ ѻ҆бл́ъкшесѧ в но́ваго ѻ҆бновлѧ́ емаго въ раꙁꙋм̾ по ѻ҆́браꙁꙋ съꙁдаⷡ‍҇шаго е҆го , и҆ дѣже нѣсть е́ллинъ , ни і҆ѹ҆де́и . ѻ҆брѣꙁанїе , и҆ неѻ҆брѣꙁ́анїе , ва́рваръ , и҆ ски́фъ , рабъ и҆ свобоⷣ н҄о всѧ́ческаѧ и҆ въ всѣхъ х҃с · ꙁаⷱ‍҇ , сн҃и · ѡблецѣтесѧ ѹ҆бо ꙗ҆коже и҆ꙁбра́ннїи б҃ꙋ , ст҃и и҆ воꙁлю́блени , въ млⷵть щедро́тъ , и҆ бл҃гость , въ смиреномꙋ́дрїе , кро́тость , и҆ долготерпѣнїе , прї е́млюще дрꙋгъ дрꙋга , и҆ ѹ҆гажа́юще себѣ̀ , а҆ще кт҄о на кого и҆́мать порече́нїе , ꙗ҆коже и҆ х҃с ѹ҆годи́лъ е҆сть вамъ , та́коже и҆ в҄ы . надо всѣми же си́ми , стѧжи́те любо́вь , ꙗ҆́же е҆сть сооу́ꙁъ съверше́ньства , и҆ ми́р̾ бж҃їи да въдварѧ́етсѧ въ срⷣ цыхъ ва́шихъ , в не́мже и҆ ꙁва́ни бы́сте въ е҆ді́но тѣ́ло , бл҃года́рни быва́ите . сло́во хв҃о да вселѧ́етсѧ въ ваⷵ бога́тно , въ всѧ́кои премꙋ́дрости , ѹ҆ча́ще и҆ враꙁꙋмлѧ́юще себе са мѣ́хъ , въ ѱа́лмѣхъ , и҆ пѣ́нїи̑хъ , и҆ пѣ́снехъ дх҃о́вныхъ , ѻ҆ бл҃годати пою̑ще въ срⷣцыⷯ ва́шихъ гв҃и · ꙁаⷱ‍҇ , сн҃ѳ · И҆ всѐ е҆же а҆ще творитѐ сло́вомъ и҆ли дѣ́ломъ , всѧ въ и҆мѧ г҃а і҆с҃ х҃а . бл҃годарѧ́ще б҃а и҆ ѡⷮц҃а ѻ҆ немъ · Жены̀ повинꙋ́итесѧ свои̑мъ мꙋ жемъ , ꙗ҆́коже подоба́етъ ѻ҆́ г҃ѣ · Мꙋж́їе лю бите жены̀ ваша , и҆ не гнѣ́ваитесѧ на ниⷯ · Чада послꙋшаите роди́тель своиⷯ въ все́м̾ , сїе бо ѹ҆гоⷣно е҆сть гв҃и · ѡⷮц҃ы не раꙁдража́ите ча́дъ вашихъ , да не ѹ҆ныва́ютъ · Рабѝ послꙋшаите по всем̀ꙋ пло́тьскихъ господїи́ вашиⷯ . не преⷣ ѻ҆чи́ма точїю рабо́тающе а҆ки чл҃коѹ҆го́дницы , н҄о въ простотѣ срⷣца , боѧ́щесѧ б҃а . и҆ всѧ́ко е҆же творитѐ , ѡⷮ дш҃а дѣ́лаите , ꙗ҆́коже бг҃ꙋ а҆ не чл҃комъ , вѣ́дѧще ꙗ҆ко ѡⷮ б҃а прїимете въꙁдаѧ́нїе по достоѧ́нїю ва́ шемꙋ . г҃ꙋ бо х҃ꙋ рабо́таете . а҆ ѻ҆бидѧ́и , въспрїиметъ е҆же ѻ҆бидѣ . и҆ нѣсть лицꙋ ѻ҆ биновенїе .
Глⷡ‍҇а , д҃ · оспо́дїе , пра́вдꙋ и҆ ѹ҆раⷡ‍҇ненїе рабо́мъ да́и те , вѣ́дѧще ꙗ҆́ко и҆ вы и҆́мате г҃а на н҃бсⷯѣ · ꙁаⷱ‍҇ , с҃ѯ · Въ мл҃твѣ терпи́те , пребыва́юще в не́й съ бл҃годаре́нїе̑мъ , молѧ́щесѧ вкꙋ́пѣ и҆ ѻ҆ насъ , да б҃ъ ѡⷮве́рꙁетъ намъ дверѝ сло́вꙋ , прогл҃ати та́инꙋ хв҃ꙋ , е҆ѧ́же ради и҆ свѧ́ꙁан̾ е҆смь , да ꙗ҆в лѧ́ю е҆ѧ ꙗ҆́коже подоба́ет̾ ми гл҃ати · ꙁаⷱ‍҇ · Въ премꙋ́дрости ходи́те къ внѣшниⷨ , врѣмѧ и҆скꙋпꙋюще . сло́во ваше да быва́ет̾ всегда̀ въ блгⷣти со́лїю растворе́но , вѣ́дѣти ка́ко подоба́ етъ ваⷨ е҆ді́номꙋ комꙋж́до ѡⷮвѣщава́ти . а҆ ꙗ҆́же ѻ҆ мн̀ѣ , вс҄ѧ ска́жетъ вамъ , тихи́ къ , въꙁлю́б леныи бра́тъ , и҆ вѣренъ слꙋжи́тель , и҆ срабо́т никъ ѻ҆́ г҃ѣ . е҆гоже и҆ посла́хъ къ вамъ на сѐ и҆́стое , ꙗ҆́ко да раꙁꙋмѣ́ете , ꙗ҆же ѻ҆ насъ , и҆ ѹ҆тѣшитъ срⷣца ва́ша . съ ѻ҆ни́ симомъ вѣ́рнимъ и҆ въꙁлюб ле́ныⷨ бра́томъ нашимъ , и҆же е҆сть ѡⷮ ваⷵ , и҆ вс҄ѧ вамъ ска́жꙋтъ ꙗ҆́же ꙁд̀ѣ · ꙁаⷱ‍҇ , сѯ҃а · Цѣлꙋетъ в҄ы а҆риста́рхъ съплѣ́нник̾ мои , и҆ ма́рко а҆неѱе́и варнавинъ , е҆гоже ради прїѧ̑сте ꙁа́по вѣдь , а҆́ще же прїидетъ къ вамъ , прїимѣ те е҆го . и҆ і҆сꙋсъ нарече́ныи и҆ѹ҆стъ , сꙋщїи ѡⷮ ѻ҆брѣꙁ́анїѧ , сїѝ е҆ді́ни споспѣшницы въ црⷵтво бж҃їе , и҆же бы́ша ми ѹ҆тѣше́нїе · цѣлꙋетъ в҄ы е҆пафраⷵ и҆же ѡⷮ васъ рабъ і҆с҃ х҃ꙋ , всегда̀ под виꙁа́ѧсѧ ѻ҆ васъ въ мл҃твахъ , да бꙋдете съ верше́ни и҆ і҆спо́лнени въ всѧ́кои во́ли бж҃їи · Свѣдѣтельствꙋю бо ѻ҆ нем̾ , ꙗ҆́ко и҆́мать ре́в ность , и҆ болѣ́ꙁнь ѻ҆ васъ , и҆ ѻ҆ сꙋщихъ в ла ѻ҆дикїи , и҆ въ и҆е̑рапо́ли · Цѣлꙋетъ в҄ы лꙋка вра́чь въꙁлю́бленыи , и҆ дима́съ · Цѣлꙋ́ите бра́тїю сꙋ щꙋю въ лаѻ҆дикїи , и҆ нимфа́на , и҆ дома́ш̾нюю и҆ цр҃ковь . и҆ е҆гда̀ прочтѐтсѧ ѡⷮ ваⷵ посла́нїе сїе , сътвори́те да и҆ в лаѻ҆дикїистеи цр҃кви прочте́но бꙋ́детъ . и҆ напи́ санное ѡⷮ лаѻ҆дикїи , да и҆ в҄ы прочте́те . и҆ рцѣте а҆рхи́ппꙋ , блюдѝ слꙋ же́нїе , е҆гоже прїѧ̑тъ ѡⷮ г҃а , да доверши́ ши . Цѣлова́нїе мое̑ю рꙋко́ю па́влею , помина́ ите моѧ ѹ҆ꙁы . бл҃года́ть съ всѣми ва́ми а҆ми́нь ·
Конецъ коласа́искомꙋ посла́нїю · И҆́мать в себѣ , Глⷡ‍҇а , д҃ . А҆ ꙁачалъ цр҃ковныхъ , г҃і ·
