Скаꙁа́нїе и҆же къ гала́том̾ посла́нїе ст҃го а҆пⷵла па́вла ·  Сїе посыла́етъ ѡⷮ ри́ма , ви́дѣвъ и҆х̾ ѹ҆же и҆ наѹ҆чивъ . вина́ же посла́нїю сїѧ . на ѹ҆че́ни быⷡ‍҇ше добрѣ гала́те ѡⷮ апⷵла , и҆ вѣ́ровавше и҆скрено въ х҃а · По ѡⷮше́ствїи а҆пⷵловѣ , прельсти́шасѧ ѡⷮ нѣкихъ ꙗ҆́ко ѻ҆брѣ ꙁатисѧ . сїѧ ѹ҆бо ѹ҆вѣдѣвъ а҆пⷵлъ , пи́шетъ к ни́мъ . и҆ пе̑рвѣе ѹ҆бо свѣдѣтельствꙋетъ иⷨ , ѻ҆не и҆же и҆мѣа́хꙋ вѣрѣ , і҆ и́скреноⷨ ѻ҆ х҃ѣ и҆ꙁволе́ нїи . ѹ҆карѧ́ет же , ꙗ҆́ко несмы́слено съдѣѧ́вшимъ , и҆ преложи́вшемсѧ · Та́же повѣствꙋетъ ѻ҆ ꙁако́нѣ , и҆ вѣрѣ ꙗ҆́же по а҆враа́мꙋ . и҆ покаꙁꙋ́ етъ ѡⷮ ꙁакона же , и҆ ѡⷮ же́нъ а҆враа́мовыхъ , и҆носкаꙁателне толкꙋѧ иⷯ , до времене даноⷨ бы́в шимъ и҆ сѣни , и҆ ѻ҆брѣ́ꙁанїю і҆ и҆спраꙁни́тисѧ и҆мъ прочее хв҃ымъ прише́ствїемъ . и҆ сице и҆ꙁъ ꙗ҆снив̾ , ꙁавѣщава́етъ прочее и҆мъ ктомꙋ не внима́ти прельща́ющихъ ѧ҆̀ , н҄о паⷱ‍҇ держа́тисѧ вѣ́ры ꙗ҆́же въ х҃а  . и҆ вѣдѣти ꙗ҆́ко ꙗ҆же ѻ҆ х҃ѣ блгⷣть , ѹ҆праⷤ‍ⷷнѧе̑тъ е҆же по́ плоти ѻ҆брѣꙁа́нїе · И҆ си́це пакы ѻ҆ ѡ҆бычаехъ наѹ҆чи́въ и҆ нака ꙁа́въ скончава́етъ посла́нїе ·

КЪ ГАЛАТѠМЪ ПОСЛАНЇЕ СТГО АПЛА па́вла ·
Глⷡ‍҇а , а҃ · ꙁаⷱ‍҇ , рч҃и · Па́велъ а҆пл ⷵ ъ , ни ѡⷮ чл҃къ , ни чл҃комъ . н҄о і҆с҃ хм҃ъ , и҆ бм҃ъ и҆ ѡⷮц҃емъ , въскреси́вшемъ е҆го и҆ꙁ м҃ртвыхъ , і҆ и҆же съ мно́ю всѧ бра́тїѧ , цр҃квамъ галатїискамъ · ꙁаⷱ‍҇ , рч҃ѳ · Блгⷣть вамъ и҆ ми́ръ ѡⷮ б҃а ѡⷮц҃а , и҆ г҃а нашего і҆с҃ х҃а , давшаго себѐ по грѣсѣхъ на́шихъ , ꙗ҆́ко да и҆ꙁба́вит̾ н҄ы ѡⷮ настоꙗ҆́щаго вѣка лꙋка́ваго , по во́ли б҃а и҆ ѡⷮц҃а нашего , е҆мꙋже сла́ва въ вѣкы вѣком̾ , а҆ми́нь · Чюждꙋсѧ , ꙗ҆́ко тако скоро прелага́етесѧ ѡⷮ ꙁвавъшаго в҄ы блгⷣтїю хв҃ою , въ и҆но бл҃говѣствова́нїе . е҆же нѣ́сть и҆но , точїю нѣ́цыи сꙋть смꙋща́юще в҄ы , и҆ хотѧще преврати́ти бл҃говѣствова́нїе хв҃о . н҄о и҆ а҆ще м҄ы , и҆ли а҆гг҃лъ с н҃бсе бл҃говѣсти́тъ вамъ , паче , е҆же бл҃го вѣсти́хомъ вамъ , а҆наѳе́ма да е҆сть . ꙗ҆́коже преⷣрекохомъ , и҆ нн҃ѣ паки гл҃ю , а҆ще кт҄о вамъ бл҃говѣсти́тъ паче е҆же прїѧ́сте , а҆наѳема да е҆сть . нн҃ѣ бо чл҃ки препира́ю , и҆ли б҃а . и҆ли и҆щꙋ̀ чл҃коⷨ ѹ҆гажа́ти; и҆ а҆ще быхъ е҆ще чл҃комъ ѹ҆га жа́лъ , х҃ꙋ рабъ не быхъ ѹ҆бо былъ · ꙁаⷱ‍҇ , с҃ · Скаꙁꙋ́ю же ваⷨ бра́тїе , бл҃говѣствова́нїе бл҃говѣще́нное ѡⷮ мене , ꙗ҆́ко нⷵѣ по чл҃кꙋ . ни бо а҆ꙁъ ѡⷮ чл҃ка прїѧ́хъ е҆̀ , ни наѹ҆чи́хсѧ , н҄о ꙗ҆вле́нїемъ і҆с҃ хв҃ыⷨ слы́шасте бо мое жи́тїе и҆ногда въ жидо́вьствѣ , ꙗ҆́ко по премно́гꙋ гонихъ цр҃ковь бж҃їю , и҆ раꙁдрꙋшахъ ю҆̀ , и҆ преспѣвахъ въ жидовьствѣ паче мно́гихъ све́рьстникъ мои̑хъ в ро́дѣ моеⷨ и҆ꙁли́ха рев нитель сыи ѻ҆теческимъ мои̑мъ преда́нїемъ . е҆гда же бл҃говолѝ б҃ъ , и҆ꙁбра́выи м҄ѧ ѡⷮ чрева мт҃ре моеѧ̀ , и҆ приꙁва́въ бл҃годатїю своею ꙗ҆ви́ти сн҃а свое̑го въ мнѣ̀ , да бл҃говѣствꙋ́ю е҆го въ ꙗ҆́ꙁыцⷯѣ . а҆бїе не приложиⷯсѧ пло́ти и҆ крови , ни въꙁыдо́хъ въ і҆ерⷵли́мъ къ прⷣениⷨ менѐ а҆пⷵломъ , н҄о и҆доⷯ въ а҆равїю , и҆ паки въꙁвратиⷯсѧ в дамаскъ . пото́мже по трїехъ лѣтехъ въꙁыдоⷯ въ і҆ерⷵли́мъ , съглѧда́ти петра̀ , и҆ пребых̾ ѹ҆ него̀ дн҃їи пѧтьнадесѧть , и҆ но́го же ѡⷮ а҆пⷵлъ не видⷯѣ , токмо і҆ꙗ҆́кова брата гн҃ѧ А҆ ꙗ҆же пиш̀ꙋ вам̾ , с҄е преⷣ бм҃ъ , ꙗ҆́ко не лж̀ꙋ . потомже прїидохъ въ страны̀ си́рьскїѧ , и҆ кѷликїискїѧ , бⷯѣ же неꙁна́емъ лицꙋ̀ цр҃квамъ і҆ѹ҆де́искиⷨ , ꙗ҆́же ѻ҆ х҃ѣ . то́чїю же слы́шаще бѧхꙋ ꙗ҆́ко гонѧи насъ и҆ногда̀ , нн҃ѣ бл҃говѣствꙋетъ вѣ́рꙋ , е҆ѧ́же и҆ногда̀ раⷥдрꙋша́ ше , и҆ сла́влѧхꙋ ѻ҆ мн҄ѣ б҃а ·
Глⷡ‍҇а , в҃ · ото́мже по четы́рихъна́десѧте лѣтѣхъ па́ки въꙁыдо́хъ въ і҆ерⷵли́м̾ съ варна́вою пои́мъ съ собою и҆ ти́та . въꙁыдо́х же по ѡⷮкрове́нїю , и҆ въꙁложи́хъ и҆мъ бл҃говѣс твова́нїе е҆же проповѣ́дꙋю въ ꙗ҆́ꙁы́цѣх̾ . на е҆ді́нѣ же мни́мымъ . да не како въ тще тек̀ꙋ и҆ли теко́хъ . н҄о ни ти́тъ и҆же съ мно́ю , е҆́ллинъ сыи , нꙋженъ быⷵ ѻ҆брѣ́ꙁатисѧ , и҆ ꙁа пришеⷣшꙋю лжебра́тїю , и҆же привнидо́ша съглѧ́дати свободы̀ на́шеѧ , ю҆же и҆́мамы ѻ҆ х҃ ѣ і҆с҃ ѣ , да насъ пора бо́тѧтъ . иⷨже ни к час̀ꙋ повинꙋхомсѧ въ по коре́нїе , да и҆стина бл҃говѣстїѧ пребꙋ́детъ въ насъ · ꙁаⷱ‍҇ , с҃а · Ѡⷮ мни́мыхъ же быти великых̾ ꙗ҆́ковѝ ѹ҆бо бѣ ша , ничто́же ми ра́ꙁньствꙋетъ . лицѐ б҃ъ чл҃кꙋ не прїемлеⷮ . мн҄ѣ бо мни́мїи , ничтоже ми при воꙁложи́ша , н҄о съпроти́вное , ѹ҆раꙁꙋмѣвше же ꙗ҆́ко ѹ҆вѣрено ми бысть бл҃говѣ́стїе е҆же въ ꙗ҆ ꙁы́цѣх̾ . ꙗ҆́коже и҆ петр̀ꙋ въ ѻ҆брѣꙁа́нїи . и҆бо съ поспѣшьствова́выи петр̀ꙋ въ посла́нїе ѻ҆брѣꙁа нїѧ , поспѣшьствова и҆ мн҄ѣ въ ꙗ҆́ꙁы́ки . и҆ поꙁна́вше блгⷣть да́нꙋю ми , і҆ и҆ꙗ҆ковъ , и҆ ки́фа , і҆ и҆ѻ҆ан ́ нъ , мни́мїи сто́лпи быти , десна́ѧ да́ша мн҄ѣ и҆ варна́вѣ ѻ҆бще́нїа . да мы̀ въ ꙗ҆ꙁы́ки , ѻ҆ни́ же въ ѻ҆брѣ́ꙁанїе , точїю ни́щихъ да по́м нивѣ , е҆же и҆ потща́хсѧ сїе и҆́стое сътвори́ти · кккк ꙁаⷱ‍҇ , с҃в · Є҆́гда́ же прїиде пе́тръ въ а҆нтиѻ҆хїю , въ лицѐ е҆мꙋ проти́вꙋ ста́хъ , ꙗ҆́ко ꙁаꙁореⷩ‍҇ ми б҄ѣ . прежде бо да́же не прїитѝ нѣ́киⷨ ѡⷮ і҆ꙗ҆́кова , съ ꙗ҆́ꙁы́ки ꙗ҆́дѧ́ше . е҆гда́ же прїидо́ша , ѻ҆прѧ́ташесѧ и҆ ѡⷮлꙋча́шесѧ , боѧ́сѧ сꙋщихъ ѡⷮ ѻ҆брѣ́ ꙁанїѧ . и҆ лицемѣ́ришасѧ съ нимъ и҆ про́чїи і҆ѹ҆де́е , ꙗ҆́ко и҆ варна́вѣ приста́ти лицемѣ́рьствꙋ и҆хъ · Но̑ е҆гда видѣхъ ꙗ҆́ко непра́во хо́дѧтъ къ и҆стинѣ бл҃говѣствова́нїѧ , реко́хъ петрꙋ̀ преⷣ всѣми , а҆ще т҄ы і҆ѹ҆де́и сыи , ꙗ҆́ꙁы́чески , а҆ не і҆ѹ҆де́иски живе́ши , почто̀ ꙗ҆́ꙁы́ки нꙋ́диши і҆ѹ҆ де́иски жи́тельствовати; м҄ы е҆стествоⷨ і҆ѹ҆де́е , а҆ не ѡⷮ ꙗ҆́ꙁы́къ грѣшницы · ꙁаⷱ‍҇ , с҃г · Ѹ҆вѣ́дѣвше же , ꙗ҆́ко не ѻ҆пра́вдитсѧ чл҃къ ѡⷮ дѣ́лъ ꙁако́на , н҄о токмо вѣрою і҆с҃ хв҃ою , и҆ м҄ы въ х҃а і҆с҃а вѣ́ровахоⷨ да ѻ҆пра́вдимсѧ ѡⷮ вѣры хв҃ы , а҆ не ѡⷮ дѣлъ ꙁако́на · ꙁане не ѻ҆пра́в дитсѧ ѡⷮ дѣлъ ꙁако́на всѧка пло́ть · А҆ще ли и҆щꙋще ѻ҆пра́вдитисѧ ѻ҆ х҃ѣ , ѻ҆брѣтохомсѧ и҆ са́ми грѣшницы , х҃с ѹ҆бо грѣхꙋ ли слꙋжи́тель; да не бꙋдетъ . а҆ще бо ꙗ҆же раꙁори́хъ , сїа па́ки съꙁида́ю , престꙋ́пника себе преⷣстав лѧ́ю . а҆ꙁъ бо ꙁако́номъ ꙁако́нꙋ ѹ҆мро́хъ , да бв҃и жи́въ бꙋдꙋ , хв҃и съраспѧ́хсѧ . живꙋ ж́е не ктом̀ꙋ а҆ꙁ̾ н҄о живе́тъ въ мн҄ѣ х҃с . а҆ е҆же нн҃ѣ жи в̀ꙋ въ плоти , вѣрою жив̀ꙋ сн҃а бж҃їа , въꙁлюби́в шаго менѐ и҆ преда́вшаго себѐ по мнѣ̀ · ꙁаⷱ‍҇ , с҃д · Не ѡⷮмѣта́юсѧ блгⷣти бж҃їа . а҆ще бо ꙁако́ноⷨ правⷣа , ѹ҆бо х҃с тꙋ́не ѹ҆мре .
Глⷡ‍҇а , г҃ · Ѡ несмы́сленїи гала́те , кт҄о в҄ы прельсти́лъ е҆сть не покори́тисѧ и҆сти́ннѣ; и҆мже преⷣ ѻ҆чи́ма і҆с҃ х҃с прежⷣе напи́санъ бысть въ васъ ра́спѧⷮ . сїе точїю хощ̀ꙋ ѹ҆вѣ́ дѣти ѡⷮ васъ , ѡⷮ дѣ́лъ ли ꙁако́на дх҃ъ прї асте , и҆ли ѡⷮ слꙋ́ха вѣры; Тако несмы́слени е҆стѐ наче́нше дх҃ом̾ , нн҃ѣ пло́тїю скончава́ете; то ли́ка пострада́сте беꙁ ꙋма̀ , а҆ще же и҆ беꙁ ꙋма̀ . подаѧ́и ѹ҆бо вамъ дх҃ъ , и҆ дѣиствꙋаи си́лы въ ваⷵ ѡⷮ дⷧ‍҇ѣ ли ꙁако́на , и҆ ли ѡⷮ слꙋха вѣ́ры; ꙗ҆́коже а҆враа́мъ вѣ́рова б҃ꙋ  , и҆ вмѣнисѧ е҆мꙋ въ пра́вдꙋ . раꙁꙋмѣите ѹ҆бо ꙗ҆́ко сꙋщїи ѡⷮ вѣры , сїи сꙋть сн҃ове а҆враа́мли · ꙁаⷱ‍҇ , с҃е · Прежде видѣ́вше бо писа́нїе , ꙗ҆́ко ѡⷮ вѣры ѻ҆правда́етъ ꙗ҆ꙁы́ки б҃ъ , прежⷣе бл҃говѣствова а҆вра а́мꙋ , ꙗ҆́ко бл҃гословѧтсѧ ѻ҆ тебѣ вси ꙗ҆́ꙁы́ци · Тѣмже сꙋщїи ѡⷮ вѣ́ры блⷵвѧтсѧ с вѣрныⷨ а҆враа́момъ . е҆ли́цы бо ѡⷮ дѣлъ ꙁако́на сꙋть , поⷣ клѧ́твою сꙋть . пи́сано бо е҆сть , про́клѧтъ всѧкъ , и҆же не пребꙋ́детъ въ всѣхъ пи́саныⷯ въ кни́ѕѣ ꙁако́ннѣи , ꙗ҆́ко твори́ти ѧ҆̀ . а҆ ꙗ҆́ко в ꙁако́нѣ никтоже ѻ҆правда́етсѧ ѡⷮ́ бг҃а , ꙗ҆вѣ же , ꙗ҆́ко пра́ведныи ѡⷮ вѣры жи́въ бꙋдетъ . ꙁако́н же нѣсть ѡⷮ вѣры , н҄о сътвори́выи т҄а чл҃къ , жи́въ бꙋдетъ в ни́хъ · ꙁаⷱ‍҇ , с҃ѕ · Хс҃ н҄ы и҆скꙋпи́лъ е҆ сть ѡⷮ клѧ́твы ꙁако́нныѧ , бы́въ по насъ клѧ́тва . пи́сано бо е҆сть , про́к лѧтъ всѧкъ висѧ́и на́ древѣ , да въ ꙗ҆ꙁы́ цѣхъ блⷵве́нїе а҆враа́мле бꙋдетъ ѻ҆ х҃ѣ і҆с҃ѣ , да ѻ҆бѣтова́нїе дх҃а прїимемъ вѣрою · ꙁаⷱ‍҇ , с҃ꙁ · Бра́тїе по чл҃кꙋ гл҃ю , ѻ҆ба́че чл҃кꙋ ѹ҆тверже́на ꙁавѣта никто́же ѡⷮмѣта́ет̾ , и҆ли приповелѣ ва́ет̾ . а҆враа́мꙋ же рече́ни быша ѻ҆бѣты , и҆ сѣ мени е҆го . не гл҃ет же и҆ сѣменемъ , ꙗ҆́ко ѻ҆ мно́ѕѣхъ , н҄о ꙗ҆́ко ѻ҆ е҆ді́номъ , и҆ сѣмени тво ем̀ꙋ · И҆же е҆сть х҃с . сїе же гл҃ю , ꙁавѣтъ прежⷣе ѹ҆тверже́ныи ѡⷮ́ бг҃а , въ х҃а , и҆же по лѣтⷯѣ четы́риста̀ и҆ тридесѧте бы́выи ꙁако́нъ , не ѡⷮмѣта́етъ , въ е҆же раꙁори́ти ѻ҆бѣтова́нїе · А҆ще бо ѡⷮ ꙁако́на наслѣдїе , не ктом̀ꙋ ѹ҆же ѡⷮ ѻ҆бѣтова́нїа . а҆враа́мꙋ же ѻ҆бѣтова́нїеⷨ даро ва̀ б҃ъ . чт҄о ѹ҆бо ꙁако́нъ; престꙋпле́нїа л҄и ради приложи́сѧ , до́ндеже прїидетъ сѣмѧ , е҆мꙋже ѻ҆бѣтова́сѧ , повелѣнъ а҆гг҃лы рꙋкою хода́таѧ . хода́таи же е҆ді́номꙋ нѣсть , б҃ъ же е҆ді́нъ е҆сть . ꙁако́н ли ѹ҆ бо на ѻ҆бѣтова́нїиⷯ бж҃їихъ; да не бꙋдетъ . а҆ще бо ꙁакоⷩ‍҇ данъ бысть мо́гїи ѻ҆живи́ти , въи̑стинꙋ ѹ҆бо ѡⷮ ꙁако́на бы была̀ пра́вда но ꙁатворѝ писа́нїе вс҄ѧ поⷣ грѣхомъ , да ѻ҆бѣтова́нїе ѡⷮ вѣры і҆с҃ хв҃ы дастьсѧ вѣ́рꙋющимъ · ꙁаⷱ‍҇ , с҃и · Прежде же прише́ствїѧ вѣ́ры , поⷣ ꙁакономъ стрего́ми бѣ́хомъ , ꙁатворени въ хотѧ́щꙋю вѣрꙋ ѡⷮкры́тисѧ · Тѣмже ꙁаконъ пѣстꙋнъ наⷨ бы́сть въ х҃а , да ѡⷮ вѣры ѻ҆пра́вдимсѧ · пришеⷣши же вѣрѣ , ѹ҆же не поⷣ пѣстꙋноⷨ е҆смы . вс҄и бо в҄ы сн҃ове бж҃їи е҆сте , вѣрою ѻ҆ х҃ѣ і҆с҃ѣ · Є҆лицы б҄о въ х҃а крⷵти́стесѧ , въ х҃а ѻ҆блеко́стесѧ . нѣсть і҆ѹ҆де́и , ни е҆ллинъ . нѣсть ра́бъ , ни свобоⷣ . нѣсть мꙋж́ескїи полъ , ни же́ньскїи . вси́ бо в҄ы е҆ді́но е҆сте ѻ҆ х҃ѣ і҆с҃ѣ · А҆́ще ли же в҄ы хв҃и , т҄о ѹ҆бо а҆враа́мле сѣмѧ е҆сте , и҆ по ѻ҆бѣтова́нїю наслѣ́дницы ·
Глⷡ‍҇а , д҃ · Гл҃ю же , в нели́ко времѧ наслѣ́дникъ млаⷣ е҆сть , ничиⷨже лꙋчши е҆сть раба̀ , г҃ь сыи всѣмъ , н҄о поⷣ повели́тели и҆ приста́в ники е҆сть , до наро́ка ѡⷮч҃а · Такоже и҆ м҄ы , е҆гда̀ бѣхомъ мла́ди , поⷣ стихїѧми бѣ хом̾ мира порабоще́ни , ꙁаⷱ‍҇ , с҃ѳ · Є҆́гда же прїиде кончи́на лѣтꙋ , посла̀ б҃ъ сн҃ а свое̑го , е҆ді́нороⷣнаго , раждае̑маго ѡⷮ же́ны , быва́е ма поⷣ ꙁако́номъ , да поⷣꙁако́нныѧ и҆скꙋпиⷮ , да въ ѹ҆сн҃енїе въспрїимеⷨ · да ꙗ҆́коже е҆сте сн҃ ове , посла̀ б҃ъ дх҃а сн҃а свое̑го , въ срⷣца наша , въ пїюща , а҆́вва ѡⷮц҃ъ . тѣмже оу҆́же нѣси ра́бъ , н҄о сн҃ъ . а҆́ще ли же сн҃ъ , и҆ наслѣдъникъ бж҃їи і҆с҃ хм҃ъ · ꙁаⷱ‍҇ , с҃і · Но̑ тогда̀ ѹ҆бо невѣ́дꙋще б҃а , слꙋжи́сте не по е҆стествꙋ сꙋщимъ бого́мъ . нн҃ѣ же поꙁна́вше б҃а , паⷱ‍҇ же поꙁна́ни бы́вше ѡⷮ б҃а , ка́ко въꙁвра ща́етесѧ па́ки , на немощныѧ и҆ хꙋды́ѧ сти хїѧ , и҆мже свы́ше паки слꙋжи́ти хо́щете; дн҃їи сматрѧ́юще , и҆ мⷵ ца и҆ времена и҆ лѣта · Бою́сѧ ѻ҆ васъ , е҆да ка́ко всꙋе трꙋди́хсѧ ѹ҆ васъ . бꙋди́те ꙗ҆коже а҆ꙁъ , ꙁане и҆ а҆ꙁъ ꙗ҆коже и҆ в҄ы . Бра́тїе , молю в҄ы , ничиⷨже мене ѻ҆би́ дѣсте . вѣ́сте же , ꙗ҆́ко ꙁа немощь пло́ти бл҃ говѣстиⷯ вамъ пр́ьвѣе · І҆ и҆скꙋшенїе мое е҆же въ пло́ти мое̑и не ѹ҆ничижи́сте , ни ѻ҆плева́сте н҄о ꙗ҆́коже а҆гг҃ла бж҃їѧ прїѧ́сте м҄ѧ , ꙗ҆́коже и҆ х҃а і҆са ҃  · Коѐ ѹ҆бо бѧ́ше бл҃женъство ва́ше; свѣ́дѣтельствꙋю б҄о ваⷨ , ꙗ҆ко а҆́ще бы бы́ло мо́щно , ѻ҆чеса̀ ваша и҆ꙁвертѣ́вше , ѹ҆бо да́ли ми бы́сте · Тѣмже врагъ ваⷨ быхъ и҆́стинꙋ вамъ гл҃ѧ; ревнꙋю̑тъ по ваⷵ не до́брѣ , н҄о ѡⷮлꙋчи́ти васъ хотѧⷮ , да и́мъ ревнꙋ́ете . добро е҆же ревнова́ти всегда̀ до́брое , и҆ не точїю внегда̀ приходи́ти ми к ваⷨ · Чаⷣца моѧ ѻ҆ ниⷯже паки болѣꙁнꙋю , дондеже въѻ҆браꙁиⷮсѧ х҃с въ васъ · Хотѣх же прїитѝ к вамъ нн҃ѣ , і҆ и҆ꙁмѣни́ти глаⷵ мои , ꙗ҆ко недомышлѧ́юсѧ ѻ҆ васъ . гл҃ите ми и҆же поⷣ ꙁако́ноⷨ хотѧ́щеи бы́ти , ꙁако́на ли не слы́шасте; пи́сано бо е҆сть . ꙗ҆́ко , ꙁаⷱ‍҇ , с҃і · А҆́враа́мъ дв҄а сн҃а и҆мѣ , е҆ді́наго ѡⷮ рабы , а҆ дрꙋга́го ѡⷮ свобоⷣныѧ . н҄о и҆же ѡⷮ рабы̀ , по́ пло ти родисѧ , а҆ и҆же ѡⷮ свобоⷣ ныѧ по ѻ҆бѣтова́ нїю , ꙗ҆́же е҆ста̀ и҆́носкаꙁа́ема , сїѧ бо е҆ста дв҄а ꙁавѣта , е҆ді́нъ ѹ҆бо ѡⷮ горы̀ сина́искїѧ , въ работꙋ ража́ѧ , е҆же е҆сть а҆гарь , а҆гарь бо , сина гора̀ е҆сть въ а҆равїи , прилагаеⷮ же сѧ нн҃ѣш немꙋ і҆ерⷵли́мꙋ . работаеⷮ же с чады свои́ми · А҆ вы́шнїи і҆ерⷵлимъ , свобоⷣ е҆сть , и҆же еⷵ мт҃и в̾сѣмъ намъ · Пи́сано бо е҆сть , въꙁвесели́сѧ непло́ды неража́ющїа , расто́ръгни и҆ въꙁопи неболѣ́вшїѧ , ꙗ҆ко мно́га чада пꙋсты́ѧ паче , неже ли и҆мꙋщ́їѧ мꙋжа · ꙁаⷱ‍҇ , са҃і · Мы же братїе , по і҆саа́кꙋ ѻ҆бѣтованїѧ чада е҆смы . н҄о ꙗ҆́коже тогда иⷤ‍ⷷ по́ плоти роди́выисѧ , гонѧ́ше дх҃о́внаго та́ко и҆ нн҃ѣ . н҄о что̀ гл҃етъ писа́нїе; и҆ꙁженѝ рабꙋ̀ , и҆ сн҃а е҆ѧ · Не и҆́мать бо наслѣ́довати сн҃ъ рабы́ниⷩ‍҇ , съ сн҃омъ свобоⷣныѧ · Тѣмже бра́тїе , нѣ́смы рабы́нина ча́да , н҄о свободъныѧ ·
Глⷡ‍҇а , е҃ · Свобо́дою оу҆́бо е҆ю̑же х҃с насъ свободѝ , сто и́те и҆ не па́ки подъ и҆́гомъ рабо́тѣ держи́тесѧ , с҄е а҆́ꙁъ па́велъ гл҃ю ваⷨ , ꙗ҆́ко а҆́ще ѻ҆брѣꙁа́етесѧ х҃с васъ ничтоже польꙁꙋетъ · Свѣдѣтельствꙋю̑ же паки , всѧ́комꙋ человѣкꙋ ѻ҆брѣꙁа́ющемꙋсѧ , ꙗ҆ко до́лъженъ е҆сть весь ꙁа конъ твори́ти . ѹ҆праꙁдни́стесѧ ѡⷮ х҃а , и҆же ꙁа коноⷨ ѻ҆правда́етесѧ , ѡⷮ блгⷣти ѡⷮпада́ете . мы б҄о дх҃омъ ѡⷮ вѣ́ры ѹ҆пованїа правⷣы ждемъ . ѻ҆ х҃ѣ бо і҆с҃ѣ . ни ѻ҆брѣꙁанїе чт҄о мо́жеⷮ , ни неѻ҆брѣꙁа нїе , н҄о вѣра любовїю споспѣшествꙋема . теча́сте до́брѣ , кт҄о вамъ въꙁбрани не покарѧ́тисѧ и҆стиннѣ; препрѣнїе не ѡⷮ приꙁва́вшаго в҄ы , маⷧ‍҇ квасъ всѐ смѣшенїе квасиⷮ . а҆ꙁъ надѣюсѧ ѻ҆ васъ ѻ҆́ г҃ѣ , ꙗ҆́ко и҆ного ничтоже мы́слите . смꙋща́ѧ и҆же васъ понесе́тъ грѣхъ и҆же а҆ще е҆сть · ꙁаⷱ‍҇ , св҃і · А҆ꙁ же бра́ тїе а҆́ще ѻ҆брѣ́ꙁанїе е҆ще проповѣ́дꙋю , почт҄о е҆ще гониⷨ е҆смь; ѹ҆бо ѹ҆пра́ꙁднисѧ соб ла́ꙁнъ крⷵта . дабы ѡⷮсѣчени были раꙁвраща́ющеѝ васъ · Вы̑ бо на свобод̀ꙋ ꙁва́ни бысте братїе , точїю да не свобода̀ ва́ша въ вин̀ꙋ плоти н҄о любовїю работаи̑те дрⷢ‍҇ꙋ дрꙋгꙋ . и҆бо весь ꙁаконъ въ е҆ді́номъ словесѝ съвръшаетсѧ , въ е҆же въꙁлю́ биши бли́ жнѧго свое̑го ꙗ҆коже себѐ . а҆́ще же дрꙋгъ дрꙋга грыꙁа́ете и҆ снѣда́ете , блюдѣтесѧ , да не дрꙋгъ ѡⷮ́ дрꙋга и҆стребле́ни бꙋ́дете · Гл҃ю же , дх҃омъ ходи́те , и҆ по́хоти плоⷮскїѧ не съвръша́ите · Плоть б҄о похотьствꙋетъ на́ дꙋхъ , дꙋх же на плоть . сїа же противи́стасѧ дрꙋгъ дрꙋгꙋ . да не ѧ́же хо́щете сїѧ творитѐ . а҆ще ли дх҃омъ води́ми е҆стѐ , нѣсте поⷣ ꙁако́номъ . ꙗ҆́влена же сꙋть дѣ́ла плотьска́а , ꙗ҆́же сꙋть , прелюбодѣѧ́ нїе , блꙋ́дъ , нечистота̀ , стꙋдодѣѧ́нїе , и҆доло слꙋже́нїе , чародѣѧ́нїе , вражды̀ . рве́нїа , ꙁави́ды ꙗ҆́рости , раꙁжеженїа , распрѧ̀ , собла́ꙁны . е҆́реси , ꙁа́вис ти , ѹ҆бїиства пїѧ́нъства , беꙁчи́нны кличѝ , и҆ подо́бнаѧ си́мъ , ꙗ҆́же преⷣрица́ю ва́м̾ и҆ прежде рекохъ , ꙗ҆́ко такова́ѧ творѧ́щеи , црⷵтвїа бж҃їа не наслѣ́дѧⷮ · ꙁаⷱ‍҇ , сг҃і Пло́дъ же дх҃овныи е҆сть , любы̀ , ра́дость , ми́ръ . долготерпѣ́нїе , бл҃гость , млⷵрдїе . вѣра , кро́тость въꙁдержа́нїе . на таковы́хъ нѣ́сть ꙁако́на . а҆ и́же х҃ꙋ , і҆с҃ꙋ плоть распѧ́ша съ страстьмѝ и҆ по́хотьми . а҆ще живе́мъ дх҃омъ , дх҃омъ и҆ да хо́дим̾ не быва́имъ тщеславни , дрꙋгъ дрꙋга раⷥдража́юще , дрꙋгъ дрꙋгꙋ ꙁавидѧще · __
Глⷡ‍҇а , ѕ҃ · Бра́тїе , а҆ще въпаде́т̾ чл҃къ в нѣ́кое прегрѣше́ нїе , в҄ы дх҃овнїи и҆справлѧ́ите таковаго дх҃омъ кро́тости , блюды́и себѐ , да не и҆ ты̀ и҆скꙋшенъ бꙋдеши · ꙁаⷱ‍҇ , сд҃і · Дрꙋг̾ дрꙋгꙋ тѧготы̀ носи́те , и҆ та́ко и҆сполни те ꙁако́нъ хв҃ъ · А҆ще бо кт҄о мни́тъ себе бы́ти чт҄о , ничтоⷤ‍ⷷ сыи , себѐ льсти́тъ . дѣло же свое да и҆скꙋша́етъ ко́ждо · И҆ тогда̀ в себѣ точїю хвале́нїе да и҆́мать , а҆ не ко и҆но́мꙋ . ко́ждо бо свое бре́мѧ понесеⷮ . да ѻ҆бща́ет же ѹ҆ ча́исѧ словесѝ ѹ҆ча́щемꙋ , ѻ҆ всѣхъ бл҃гихъ . не льсти́тесѧ , б҃ъ порꙋга́емъ не быва́етъ . е҆же бо а҆ще сѣетъ чл҃къ . тожде и҆ пожнетъ . ꙗ҆́ко сѣѧ́и въ пло́ть свою , ѡⷮ плоти по́жнет̾ и҆стлѣ нїе . а҆ сѣаи въ дх҃ъ , ѡⷮ д҃ха по́жнетъ живот̾ вѣчныи . до́брое же творѧ́ще да не стꙋжа́емъ с҄и , въ времѧ бо свое по́жнем̾ не ѻ҆слабѣ́юще . тѣмже ѹ҆бо доⷩ‍҇деже времѧ и҆́мамы , да дѣлаи̑м̾ бл҃гое къ всѣмъ , па́че же при́сныⷨ въ вѣре · ꙁаⷱ‍҇ , се҃і · Ви́дите коли́цѣми книгами писа́хъ вамъ моею рꙋко́ю . е҆ли́цы хотѧтъ хвали́тисѧ по́ плоти , сїи нꙋдѧⷮ в҄ы ѻ҆брѣ́ꙁатисѧ , то́чїю да не крⷵтомъ хв҃ыⷨ го́нѧтсѧ . ни бо ѻ҆брѣꙁа́ю щїисѧ са́ми ꙁако́нъ хранѧ́т ̾ , н҄о хотѧⷮ в҄ы ѻ҆б рѣꙁова́ти . да во ва́шеи пло́ти похва́лѧтсѧ · ꙁаⷱ‍҇ · Мнѣ же да не бꙋдетъ хвали́тисѧ , точїю ѻ҆ крⷵтѣ г҃а нашего і҆с ҃ х҃а , иⷨже мн҄ѣ весь ми́ръ распѧсѧ , и҆ аⷥ всемꙋ ми́рꙋ . ѻ҆ х҃ѣ бо і҆с҃ѣ , ни ѻ҆брѣꙁа́нїе чт҄о мо́жетъ , ни неѻ҆брѣꙁанїе , н҄ о но́ва тва́ръ . и҆ е҆ли́цы правиломъ сиⷨ житель ствꙋютъ , ми́ръ на нихъ и҆ млⷵть , на і҆ и҆л҃и бж҃їи . про́чее же трꙋды̀ да никто́же дает ми · А҆ꙁъ бо ꙗ҆ꙁвы г҃а і҆с҃а на тѣле мое̑мъ нош̀ꙋ · Блгⷣть г҃а нашего і҆с҃ х҃а съ д҃хом̾ ва́ шимъ братїе . а҆ми́нь ·
Коне́ць посла́нїю к̾ гала́томъ · И҆́мать в себѣ̀ . Глⷡ‍҇а , ѕ҃ , а҆ ꙁачаⷧ‍҇ , цр҃ковныхъ , ѳ҃і ·
