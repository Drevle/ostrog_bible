Скаꙁа́нїе , и҆же к ри́млѧномъ посла́нїю ст҃аг ́ о а҆пⷵла па́вла ·  Сїе посылаетъ ѡⷮ коринѳа , не оу҆̀ е҆ще ви́ дѣвъ ри́ млѧны . слы́ша же ѻ҆ нихъ , и҆ жела́ѧ тѣхъ ви́дѣти . и҆ пе́рвѣе ѹ҆бо хвалитъ вѣ́рꙋ и҆ хъ , въꙁвѣща́емꙋ видѧ всю́дꙋ . потоⷨже скаꙁꙋе̑тъ мно́гажды себе въсхотѣв̾ша и҆ти в рим̾ , жела́нїемъ е҆же к ниⷨ , и҆ ѹ҆бо не въꙁмо́же и҆ти , и҆ тако про́чее ѹ҆чи́телно посланїе творитъ ѻ҆ ꙁва́нїи ꙗ҆ꙁы́къ . и҆ ꙗ҆́ко ѻ҆брѣꙁ́анїе даже до́ времене бысть , и҆ нн҃ѣ преста̀ · И҆ ꙗ҆́ко хм҃ъ раꙁрѣшисѧ грѣхопаде́нїе а҆да́мово · И҆ сѣнь ꙁако́на преи̑де . и҆ ѹ҆бо ꙁва́нїе ꙗꙁы́ковъ лѣпотно быти ѹ҆стоѧ́ет̾ · Си́це ска ꙁа́въ всѣмъ чл҃коⷨ , е҆стествомъ всажⷣенꙋ быти ꙁако́нꙋ , и҆ всѣмъ беꙁъ ѹ҆ че́нїѧ е҆стества · И҆ ѡⷮ самого съꙁда́нїѧ мощѝ поꙁнава́ти бг҃а · Тѣмже и҆ в лѣп́отꙋ вино́в̾ны творитъ е҆́ллины . ꙗ҆́ко ѹ҆бо бг҃ꙋ ѻ҆бъѧ҆́вльшꙋ и҆мъ ѡⷮ сътворе́нїи ми́ ра , е҆же ѻ҆ себѣ ра́ꙁꙋмъ , и҆ присносꙋщныа си́лы своеѧ̀ , е҆же е҆сть сло́во е҆го , ѻ́ неⷨ же і҆ и҆мже вс҄ѧ сътворилъ · ѻ҆нѣ́х же непоꙁна́вшихъ е҆го ѡⷮ тва́реи быти б҃а си́мъ съдѣтелѧ . творенїѧ же е҆го ѻ҆боготвори́вша . и҆ твари паче не́жели томꙋ послꙋжи́вша · Виновны же творитъ и҆ѹ҆ деѧ , ꙗ҆́ко не съхраниша ꙁако́на , н҄о и҆ паче прес тꙋпле́нїеⷨ ꙁакона , бг҃а беꙁчествовавшихъ . и тако ѻ҆бои̑мъ и҆ѹ҆де́ѻ҆м же и҆ е҆́ллином̾ болшема ꙁаключаетъ , и҆ ѻ҆блича́ет̾ ѻ҆ беꙁ̾ꙁако́нїи . да пока́ жеⷮ ꙗ҆́ко равни бы́ша вс҄и грѣшницы , ра́внѣ вс҄и ꙗ҆́ко пови́нни и҆ꙁбави́телю мо́лѧтсѧ . блгⷣти же и҆ і҆ꙁбавле́нїю ра́вно , и҆ѹ҆де́ѻ҆мъ бы́вши и҆ на ꙗ҆ ꙁыцѣхъ , в лѣ́потꙋ и҆ ꙁва́нїе бысть ꙗ҆ꙁы́комъ . ꙁва́нїю же бы́вшꙋ ꙗ҆́ꙁы́комъ , ѡⷮ нꙋжⷣа преста̀ ѻ҆брѣ́ꙁанїе , и҆ ꙁаконнаѧ сѣнь . а҆вра́мъ бо рече не въ ѻ҆брѣ́ꙁанїи , н҄о преже ѻ҆брѣꙁ́анїѧ ѻ҆правдасѧ преи̑меновасѧ и҆́менемъ а҆враа́мъ , ꙗ҆́ко ѡⷮцъ мно́гимъ ꙗ҆́ꙁы́комъ хотѧ́ше быти , по вѣрѣ ꙗ҆́же в неѻ҆брѣꙁанїи . прїѧ́ т же по ѻ҆правда́ нїи , и҆ ѻ҆брѣ́ ꙁанїе пло́ти , да ꙁна́менїе бꙋ́детъ по́ плоти ражⷣаемымъ ѡⷮ него . престати же ѻ҆б рѣ́ꙁанїю , е҆гда ꙗ҆́ꙁы́цы бꙋдⷮꙋ чада а҆враа́млѧ , начина́ющемъ ходи́ти по вѣрѣ а҆враа́мовѣ , в неиже ѻ҆пра́вдасѧ , е҆гда б҄ѣ в неѻ҆брѣꙁанїи . си́хъ бо ради преи̑меновасѧ а҆враа́м̾ . по нꙋжди же при шедшимъ ꙁна́менанымъ , престати ꙁна́менаномꙋ . а҆ще ѹ҆бо ꙗ҆́ꙁыцы нꙋ́дѧтсѧ ѻ҆брѣꙁ́атисѧ , да престанⷮꙋ и҆ ѡⷮ и҆́мене а҆враа́мова , и҆ да и҆ менꙋетсѧ а҆вра́мъ · А҆ще ли же а҆враа́мъ ѡⷮ бг҃а преи̑меновасѧ , не подобае̑тъ ѻ҆брѣ́ꙁатисѧ ꙗ҆ꙁы́комъ · Но ниже тѣмъ и҆же е҆щѐ по́ плоти и҆ѹ҆ де́ѻ҆м̾ . да бꙋ́детъ и҆́мѧ и҆ꙁвѣстно , и҆ ѡⷮцъ мно́ гимъ ꙗ҆́ꙁыкоⷨ ꙁоветсѧ . и҆́бо не тре́бѣ и҆́мать кт҄о прочее ѻ҆брѣꙁатисѧ дово́ленъ вѣрою а҆враа́м лею , ниже и҆ныѧ ꙁако́нныѧ сѣни . не ѡⷮ си́хъ бо , н҄о ѡⷮ вѣ́ры ѻ҆правⷣа́е̑тсѧ всѧкъ , ꙗ҆коже и҆ а҆враа́мъ · Сїѧ си́це ѹ҆строи̑въ . скаꙁꙋе̑тъ паки , ꙗ҆́ ко и҆́нако не бꙋ́детъ и҆ꙁбавле́ніе и҆ бл҃года́ть і҆ил҃еви , и҆ ꙗ҆́ꙁы́комъ . а҆ще не раꙁрѣшитсѧ грѣхъ а҆да́ мовъ дре́внїи , и҆же на всѣхъ бывшїи , и҆нѣмже сеи не мощѝ ѻ҆цѣ́ститисѧ реⷱ‍҇ , точїю і҆с҃ хм҃ъ сн҃омъ бж҃їи̑мъ , и҆мже і҆ и҆ꙁнача́ла клѧ́тва бысть . не бо̀ мо́щно бѧ́ше и҆номꙋ раꙁдрѣшити прегрѣше́нїе . таже пи́шетъ , ꙗ҆ко и҆́нако сїе не бꙋ́детъ , а҆ще не в тѣ́ло ѻ҆блечеⷮсѧ сн҃ъ бж҃їи , и҆ бꙋ́дет̾ чл҃къ . да сїе привне́съ ꙁа всѣхъ , вс҄ѧ свободитъ ѡⷮ сме́рти . и҆ ꙗ҆́коже е҆ді́нѣмъ чл҃ком̾ грѣхъ в ми́ръ вниде . такоже е҆ді́нⷨѣ чл҃ комъ і҆с҃ хм҃ъ бл҃годать бꙋ́детъ . и҆ прочее ꙗ҆ко до́бръ строи́тель , и҆ѹ҆̑де́а ѹ҆бо ѹ҆тѣшае̑тъ , ꙗ҆́ко не престꙋп̾ницы бꙋдете ꙁако́нꙋ , а҆ще въ х҃ а вѣрꙋе̑те . сꙋщимъ же ѡⷮ ꙗ҆́ꙁы́къ повелѣва́етъ , не въꙁвыша́тисѧ на і҆ил҃ѧ . н҄о вѣ́дѣти , ꙁане ꙗ҆́ко вѣтви на коренѝ , си́ це на ѻ҆нѣхъ присади́шасѧ · Поси́х же ѹ҆тѣшительна словеса̀ въ ѻ҆бы́чао̑хъ накаꙁа́въ . скон̾чава́етъ посла́нїе ·

К РИМЛЯНОМЪ ПОСЛАНЇЕ СТГО АПЛА па́вла
Глⷡ‍҇а , а҃ , ꙁаⷱ‍҇ , о҃ѳ · Па́велъ рабъ і҆с҃ хв҃ъ , ꙁва́нъ а҆пⷵлъ , и҆ꙁ̾ бранъ въ бл҃говѣстїе бж҃їе , е҆же преже ѻ҆бѣща̀ пррⷪ‍҇оки свои̑ми въ писа́нїи̑хъ ст҃ыхъ , ѻ҆́ сн҃ѣ свое̑м̾ , бы́вшемъ ѡⷮ сѣ мени двⷣва по́ плоти . нареченѣмъ сн҃ѣ бж҃їи в си́лѣ , по дх҃ꙋ ст҃ы́нѧ , и҆ꙁ въскреше́нїа мр҃т выхъ і҆с҃ х҃а г҃а на́шего . и҆мже прїахомъ бл҃го дать и҆ посла́нїе въ послꙋша́нїе вѣ́ры въ всѧ ꙗ҆ꙁы́ки , ѻ҆ и҆мени е҆го , въ ни́хже е҆сте и҆ в҄ы ꙁва́ ни і҆с҃ х҃ꙋ . всѣм̾ сꙋщимъ в ри́мѣ , въꙁлю́бле нымъ б҃ꙋ , ꙁва́нымъ ст҃ымъ , блгⷣть ваⷨ и҆ ми́ръ ѡⷮ́ бг҃а ѡⷮц҃а на́шего и҆ г҃а і҆с҃ х҃а · ꙁаⷱ‍҇ · Пр́ъвое ѹ҆бо бл҃годарю̀ б҃а мое̑го і҆с҃ х҃м̾ ѻ҆ всѣхъ васъ , ꙗ҆ко вѣра ва́ша въꙁвѣща́етсѧ въ всемъ ми́рѣ . свѣдѣтель б҄о м҄и е҆сть б҃ъ , е҆мꙋже слꙋжꙋ дх҃омъ мои̑мъ , въ бл҃говѣствова́нїи сн҃а е҆ го , ꙗ҆ко беⷥпрестани па́мѧть ѻ҆ васъ творю всегда въ мл҃твахъ мои̑хъ молѧ́сѧ , а҆ще ѹ҆бо когда̀ поспѣшенъ бꙋдꙋ во́лею бж҃їею прїити къ вамъ . жела́ю б҄о ви́дѣти васъ , да нѣ́кое подамъ вамъ дарова́нїе дх҃о́вное къ ѹ҆твер же́нїю ва́шемꙋ , сїе же е҆сть съѹ҆тѣшитисѧ въ васъ , ѻ҆бъщею вѣ́рою , ва́шею же и҆ моею̀ · Не хощꙋ же ваⷵ не вѣ́дѣти братїе , ꙗ҆́ко мно́жи цею въсхотѣхъ прїитѝ къ ваⷨ и҆ въꙁбраненъ быⷯ доселѣ , да нѣ́кїи плодъ и҆мѣ́ю и҆ въ ва́съ , ꙗ҆коже и҆ въ про́чихъ ꙗ҆ꙁы́цѣхъ , е҆́ллинѣх же и҆ ва́рварехъ , мꙋдрым же и҆ нераꙁꙋ́мным̾ долженъ е҆смь , толи́ко е҆сть е҆же по мое̑мꙋ ѹ҆сръдїю , и҆ вамъ сꙋщимъ в ри́мѣ бл҃говѣстити . не стыжꙋ бо сѧ бл҃говѣствова́нїемъ хв҃ымъ , си́ла б҄о бж҃їа е҆сть въ сп҃снїе всѧ́комꙋ вѣрꙋю щемꙋ , і҆ѹ҆де́ѻ҆ви же прежⷣе і҆ е́ллинꙋ , пра́вда б҄о бж҃їа в неⷨ ꙗ҆влѧ́ет ̑ сѧ , ѡⷮ вѣры въ вѣрꙋ . ꙗ҆́ коже е҆сть пи́сано , пра́ведныи же ѡⷮ вѣры живъ бꙋдет̾ · ꙁаⷱ‍҇ , п҃ · Ѡⷮкрыва́етъ б҄о сѧ гнѣ́въ бж҃їи с нб҃се , на всѧ́ко нечестїе и҆ непра́вдꙋ чл҃чскꙋ , съдержа́щихъ и҆́стинꙋ въ непра́вдѣ . ꙁанеже раꙁꙋ́ мное бж҃ їе ꙗ҆́вѣ е҆сть в ниⷯ . б҃ъ бо ꙗ҆́ви́лъ е҆сть и҆мъ . не ви́димаѧ б҄о е҆го ѡⷮ съꙁданїѧ ми́ра творе́нм҄и помышлѧ́ема ви́дима сꙋть , и҆ прⷵносꙋщнаѧ же г҃ г҃ си́ла е҆го и҆ бжⷵтво , въ е҆же быти и҆мъ беꙁъ ѡⷮвѣтномъ . ꙁане же раꙁꙋмѣ́вше бг҃а , не ꙗ҆ко бг҃а просла́виша и҆ли бл҃годариша . н҄о ѻ҆сꙋе̑тиша сѧ помышле́нїи свои̑ми , и҆ ѻ҆мрачисѧ нераꙁꙋм ное и҆хъ срⷣце . гл҃ющесѧ быти мꙋ́дры , и҆ ѻ҆бъю̑родѣша . і҆ и҆ꙁмѣни́ша сла́вꙋ нетлѣ́ннаго бг҃а , въ подобїе ѻ҆́браꙁа тлѣ́нна чл҃ка , и҆ пти́цъ , и҆ четвероно́гъ , и҆ га́дъ . тѣмже и҆ предастъ и҆хъ бг҃ъ в по́хоть срⷣцъ иⷯ , въ нечистотꙋ , въ е҆же скверни́тисѧ телесемъ и҆хъ въ себѣ̀ самѣхъ . и҆же премѣни́ша и҆́стинꙋ бж҃їю въ лъжꙋ̀ , и҆ почто́ша и҆ послꙋжиша тва́ри , паⷱ‍҇ творца , и҆же е҆сть бл҃гословенъ въ́ вѣки , а҆ми́нь · Сего ради предастъ и҆хъ бг҃ъ въ стра́сти беꙁчестїѧ . и҆ жены бо и҆хъ и҆ꙁмѣни́ша е҆стественꙋю подо́бꙋ въ преꙁъе̑стественꙋю · Такожⷣе и҆ мꙋжи , ѻ҆ста́вль ше е҆стественꙋю подобꙋ же́ньска полꙋ , раⷥжего́ шасѧ по́хотїю свое̑ю̀ дрꙋгъ на́ дрꙋга , мꙋжи на́ мꙋжѣхъ стꙋдъ съдѣва́юще , и҆ въꙁмѣ́ꙁдїе е҆же подобѧ́ще прелести и҆хъ , въ себѣ въспрї е́млюще · ꙁаⷱ‍҇ , п҃а · И҆ ꙗ҆́коже не и҆скꙋси́ша б҃а и҆мѣти въ ра́ꙁꙋмѣ , сего ради предасть иⷯ б҃ъ въ неи̑скꙋсенъ оу҆́мъ , творити неподобнаѧ̀ , и҆спо́лненыхъ всѧ́коѧ не пра́вⷣы , блꙋже́нїа , лꙋка́вьства , лихои̑ма́нїа , ѕло́бы , и҆сполненыхъ ꙁа́висти , ѹ҆бїиства , рве́нїѧ , льсти , ѕлонра́вїѧ . шепо́тники , клеве́тники , бг҃о ме́рꙁки , досадителѧ , велича́вы , го́рды , ѻ҆брѣтателѧ ѕлым̾ , родителемъ непокори́вы , нераꙁꙋм̾ ны , непримири́теле , нелюбо́вны , неклѧтвохрани тели , немилостиви · Нѣ́цыи же и҆ ѻ҆правданїе бж҃їе раꙁꙋмѣвше , ꙗ҆́ко и҆же таковаѧ творѧщеѝ достоини сме́рти сꙋть , не то́чїю же сїѧ творѧтъ , н҄о и҆ во́лю дѣюⷮ творѧ́щимъ ·
Глⷡ‍҇а , в҃ · Сего ради беꙁъѡⷮвѣтенъ е҆си ѡѼ чл҃че , всѧ́къ сꙋдѧѝ · И҆мже б҄о сꙋдомъ сꙋ́ диши дрꙋгꙋ , себѐ ѻ҆сꙋждае̑ши , тажде б҄о твори́ши сꙋдѧѝ . вѣмы же ꙗ҆ко сꙋдъ бж҃їи е҆сть по и҆́стинѣ на творѧ́щихъ тако ваѧ · Помышлѧ́еши же л҄и сїе ѡѼ чл҃че , сꙋдѧѝ таковаѧ творѧщимъ , и҆ творѧ̀ самъ та́ж де , ꙗ҆́ко т҄ы и҆ꙁбѣжи́ши ли сꙋда бж҃їѧ; и҆ли ѻ҆ бога́тьствѣ бл҃гости е҆го , и҆ кро́тости и҆ долготерпѣнїѧ нерадиши , не невѣ́дыи ꙗ҆́ко блгⷵть бж҃їа въ покаѧ́нїе т҄ѧ въво́дитъ; по жестокомꙋ же , и҆ твое̑м̀ꙋ непокаѧ́нномꙋ срⷣцꙋ , събира́еши себѣ гнѣ́въ въ дн҃ь гнѣва , и҆ ѡⷮкрове́нїѧ и҆ пра́веⷣнаго сꙋда бж҃їѧ , и҆же въꙁдаст̾ кое̑мꙋж́до по дѣломъ е҆го . ѻ҆вѣмъ ѹ҆бо по терпѣ́нїю дѣ́ла бл҃га́го , сла́вꙋ и҆ чеⷵть и҆ нетлѣ́нїе и҆́щꙋщимъ живота вѣ́чнаго , а҆ и҆́же по рвенїю и҆ противлѧющимсѧ ѹ҆бо и҆́стинѣ , пови нꙋющиⷨ же сѧ непра́вдѣ , ꙗ҆рость и҆ гнѣвъ , и҆ ско́рбь и҆ тѣснота , на всѧ́кꙋ дш҃ꙋ чл҃ка творѧщаго ѕло́е , и҆ѹ҆де́еви же преже и҆ е҆ллинꙋ · ꙁаⷱ‍҇ , п҃а · Сла́ва же и҆ честь и҆ ми́ръ всѧ́комꙋ дѣлающе мꙋ бл҃го́е , и҆ѹ҆де́еви же преже и҆ е́ллинꙋ · Нѣсть б҄о на лица ꙁрѣнїѧ ѹ҆ б҃а . е҆лицы б҄о беꙁ̾ꙁако́нно съ грѣшиша , беꙁ̾ꙁаконно и҆ поги́бнꙋтъ и҆ е҆лицы въ ꙁако́нѣ съгрѣшиша , ꙁако́номъ сꙋ́дъ прїимꙋтъ · Не слы́шателїе б҄о ꙁако́нꙋ пра́веⷣни преⷣ бг҃омъ , н҄о творцы ꙁаконꙋ , сїи ѻ҆пра́вдѧⷮсѧ · ꙁаⷱ‍҇ , п҃в · Є҆́гда б҄о ꙗ҆ꙁы́цы не и҆мꙋще ꙁако́на , естествомъ ꙁако́ннаѧ творѧтъ , сїи ꙁако́на не и҆мꙋще , са́ми себѣ сꙋть ꙁаконъ , и҆же ꙗ҆влѧ́ютъ дѣло ꙁако́нн ̾ ое напи́сано въ срⷣцыхъ свои̑хъ , спослꙋшес твꙋющи и҆мъ со́вѣстї иⷯ , и҆ межⷣꙋ собою по мысломъ ѻ҆сꙋжⷣа́ющиⷨ , и҆лѝ ѡⷮвѣща́ющимъ въ дн҃ь , е҆гда сꙋдитъ бг҃ъ таи̑наѧ чл҃комъ , по бл҃говѣ́стїю мое̑мꙋ і҆с҃ хм҃ъ · Се̑ ты̀ і҆ѹ҆ де́и и҆менꙋе́шисѧ , и҆ почивае̑ши на ꙁако́нѣ , и҆ хва́лишисѧ ѻ҆́ бꙁ҃ѣ , и҆ раꙁꙋмѣе̑ши во́лю и҆ раꙁ сꙋжа́еши лꙋ́чшаѧ , наѹ҆ча́еⷨ ѡⷮ ꙁако́на , ѹ҆пова́ѧ же себе вожа быти слѣпыⷨ , свѣтъ сꙋщимъ въ тмѣ̀ , накаꙁа́телѧ беꙁꙋ́мныⷨ , ѹ҆чи́телѧ младе́нцеⷨ , и҆мꙋща ѻ҆́браꙁъ ра́ꙁꙋма і҆ и҆́стинны въ ꙁако́нѣ . наѹ҆ча́ѧѝ ѹ҆бо и҆ного , себе л҄и не ѹ҆чи́ши; проповѣ́даѧ̑ѝ не красти , кра́деши; гл҃ѧѝ не прелюбы твори́ти , прелюбы твориши . гнꙋша́ѧсѧ и҆́долъ , ст҃а́а̀ кра́деши; и҆же въ ꙁако́нѣ хвалишисѧ , престꙋпле́нїемъ ꙁако́на б҃а беꙁче́ствꙋе̑ши; и҆́мѧ б҄о бж҃їе вами хꙋлитсѧ въ ꙗ҆́ꙁыцⷯѣ , ꙗ҆́коже е҆сть пи́сано . ѻ҆брѣꙁанїе ѹ҆бо по́льꙁꙋе̑тъ , а҆ще ꙁако́нъ твори́ши . а҆́ще же ꙁако́на престꙋ́пниⷦ‍҇ е҆си , ѻ҆брѣ́ꙁанїе твое , неѻ҆брѣ́ ꙁанїе бысть · А҆́ще ѹ҆бо неѻ҆брѣ́ꙁанїе ѻ҆правда́нїе ꙁакона съхранитъ , не неѻ҆брѣ́ꙁанїе л҄и е҆го въ ѻ҆брѣꙁанїе въмѣни́тсѧ; и҆ ѻ҆сꙋ́дитъ , ꙗ҆́же ѡⷮ е҆стества неѻ҆брѣ́ꙁанїе , ꙁакоⷩ‍҇ съверша́ющи , тебе и҆же писа́ нїемъ и҆ ѻ҆брѣ́ꙁанїемъ сꙋща прес тꙋпника ꙁако́нꙋ; ꙁаⷱ‍҇ , п҃г · Не б҄о и҆же ꙗ҆вѣ и҆ѹ҆де́и еⷵ , н҄и е҆же ꙗ҆́вѣ въ пло ти ѻ҆брѣꙁанїе · Но̑ и҆же въ та́ин ̑ ѣ і҆ѹ҆де́и , се́и і҆ѹ҆де́и е҆сть и ѻ҆брѣꙁанїе срⷣца дх҃омъ , а҆ не писа́нїемъ . е҆мꙋже похвала̀ , не ѡⷮ чл҃къ , н҄о ѡⷮ б҃а ·
Глⷡ‍҇а , г҃ · Чт҄о ѹ҆бо ли́шьшее і҆оу́де́ю; и҆ли каѧ̀ по́льꙁа ѻ҆брѣꙁанїю; мно́го по всѧкомꙋ ѻ҆́браꙁꙋ . пе́рвѣе ѹ҆бо ꙗ҆́ко вѣ́рована быша и҆мъ словеса̀ бж҃їѧ . что̀ бо , а҆ще не вѣ́роваша нѣ́цыи . е҆да ѹ҆бо невѣ́рьствїе и҆хъ вѣрꙋ бж҃їю ѹ҆пра́ꙁнитъ; да не бꙋдетъ . да бꙋдет̾ же б҃ъ и҆́стиненъ , всѧ́къ же чл҃къ лоⷤ , ꙗ҆́коже е҆сть пи́ сано , ꙗ҆ко да ѻ҆пра́вдишисѧ въ словесѣхъ сво и҆хъ , и҆ побѣдиши внегда сꙋ́дитъ ти сѧ . а҆ще ли непра́вда на́ша , бж҃їю пра́вдꙋ съставлѧеⷮ , что̀ речеⷨ; е҆д̑а непра́ведеⷩ‍҇ б҃ъ , наносѧѝ гнѣвъ; по чл҃кꙋ гл҃ю , да не бꙋ́дет̾ . понеже како сꙋдити и҆́мать б҃ъ всемꙋ ми́рꙋ . а҆ще ѹ҆бо и҆́стина бж҃їѧ въ мое́и лъжѝ и҆ꙁбыточьствова въ сла́вꙋ е҆го , чт҄о е҆щѐ и҆ а́ꙁъ ꙗ҆́ко грѣшникъ ѻ҆сꙋжа́юсѧ; и҆ не ꙗ҆́ коже хꙋлимсѧ , ꙗ҆́коже гл҃ютъ нѣцыи насъ гл҃ати , ꙗ҆́ко сътворимъ ѕла́ѧ̀ , да прїидꙋтъ на ны бл҃га́ѧ  . и҆́хже сꙋдъ пра́веденъ е҆сть · Чт҄о ѹ҆бо; пови́нни л҄и е҆сме; ника́коже . преⷣѹ҆корихомъ бо ѹ҆бо и҆ѹ҆де́ехъ и҆ е҆ллинѣхъ всѣмъ поⷣ грѣхоⷨ быти . ꙗ҆́коже е҆сть пи́сано , ꙗ҆́ко нѣсть пра́ веденъ никтоже . нѣсть раꙁꙋмѣваѧ , и҆ нѣсть вꙁыска́ѧѝ б҃а . вс҄и ѹ҆клонишасѧ , вкꙋпѣ непо тре́бни быша · Нѣсть творѧѝ бл҃госты́ню , нѣсть даже до е҆ді́наго . гроⷠ‍҇ ѡⷮве́рстъ горта́нь и҆хъ , ꙗ҆ꙁы́ки свои̑ми льща́хꙋ , ꙗ҆́дъ а҆́спидовъ поⷣ ѹ҆стнами и҆хъ . ихже ѹ҆ста̀ клѧ́твы и҆ го́ рести по́лна сꙋть , ско́ры но́ги иⷯ пролиѧти кровь . съкрꙋшенїе и҆ ѻ҆ѕлобле́нїе на пꙋтехъ и҆хъ . и҆ пꙋти ми́рна не поꙁнаша . нѣсть страха бж҃їа прⷣе ѻ҆чи́ма и҆хъ . ꙁаⷱ‍҇ , п҃д · Вѣмы же ꙗ҆́ко е҆ли́ка ꙁаконъ гл҃етъ , сꙋщимъ въ ꙁако́нѣ гл҃етъ . да всѧ́ка ѹ҆ста ꙁаградѧ́т сѧ , и҆ пови́ненъ бꙋдетъ весь миръ бг҃ови · Ꙁане ѡⷮ дѣлъ ꙁако́на не ѻ҆пра́вдитсѧ всѧ́ка пло́ть преⷣ нимъ . ꙁакономъ б҄о поꙁна́нїе грѣха · Нн҃ѣ же кромѣ ꙁако́на правда бж҃їѧ ꙗ҆́висѧ , свѣдѣ тельствꙋема ѡⷮ ꙁако́на и҆ пррⷪ‍҇къ . пра́вда же бж҃їѧ вѣ́рою і҆с҃ хв҃ою въ всѧ̀ и҆ на всⷯѣ вѣ́ рꙋю̑щиⷯ · Нѣсть бо ра́ꙁньствїа . всѝ б҄о съгрѣши ша , и҆ лише́ни сꙋть сла́вы бж҃їа . ѻ҆правда́еми тꙋ́не бл҃годатїю е҆го , і҆ и҆ꙁбавле́нїемъ е҆же ѻ҆ х҃ѣ і҆с҃ѣ , е҆гоже преⷣположи б҃ъ ѻ҆цѣщенїе вѣрою въ крови е҆го , въ ѧ҆вле́нїе пра́вⷣы свое̑ѧ , ꙁа ѡⷮ пꙋщенїе прежⷣе бы́вших̾ грѣховъ , въ долготерпѣнїи бж҃їи , и҆ въ скаꙁанїе пра́вды е҆го , въ нн҃ѣшнее вре́мѧ , въ е҆же быти е҆мꙋ правеⷣнꙋ , и҆ ѻ҆правда́ющꙋ̀ сꙋщаго ѡⷮ вѣ́ры і҆с҃овы . гдѣ̀ ѹ҆бо похвала̀; ѡⷮгнасѧ · Кото́рымъ ꙁа́кономъ; дѣ́лы л҄и; н҄и . н҄о ꙁакономъ вѣры · ꙁаⷱ‍҇ , п҃е · Мы́слиⷨ бо вѣрою ѻ҆правдатисѧ чл҃кꙋ беꙁ дѣлъ ꙁако́на . и҆ ли і҆ѹ҆де́ емъ б҃ъ то́кмо; а҆ не и҆ ꙗ҆́ꙁы́ комъ; е́й и҆ ꙗ҆́ꙁы́комъ . понеже е҆ді́нъ б҃ъ , и҆же ѻ҆пра́вдиⷮ и҆ ѻ҆брѣꙁанїе ѡⷮ вѣ́ры , и҆ неѻ҆брѣꙁанїе вѣ́рою · Ꙁакон̾ ли ѹ҆бо раꙁорѧемъ вѣрою; да не бꙋ́детъ . н҄о ꙁакон̾ ѹ҆твержа́емъ ·
Глⷡ‍҇а , д҃ · Что̀ ѹ҆бо речеⷨ ѻ҆ брѣсти а҆враа́ма ѡⷮц҃а на́шего по́ плоти; а҆ще б҄о а҆враа́мъ ѡⷮ дѣлъ ѻ҆пра́вдасѧ , и҆́мать похвалꙋ , н҄о не къ бг҃ꙋ . чт҄о бо писа́нїе гл҃етъ; вѣ́рова же а҆враа́мъ бв҃и , и҆ вмѣнисѧ е҆мꙋ въ пра́вдꙋ · ꙁаⷱ‍҇ , п҃ѕ  · Дѣ́лающемꙋ же м̾ ꙁда̀ не вмѣнѧ́етсѧ по бл҃го дати , н҄о по́ долгꙋ . а҆ не дѣ́лающемꙋ , вѣ́рꙋющꙋ же на ѻ҆правⷣающаго нечестива , причита е҆тсѧ вѣра е҆го въ пра́вдꙋ . ꙗ҆коже и҆ двⷣъ гл҃етъ бл҃женъство чл҃кꙋ , е҆мꙋже б҃ъ причита́ е҆тъ пра́вдꙋ беꙁ дѣ́лъ ꙁакона . бл҃жени и҆мже ѡⷮпꙋстишасѧ беⷥꙁаконїа , і҆ и́мже прикры́шасѧ грѣсѝ . бл҃женъ мꙋжъ , е҆мꙋже не вмѣнитъ г҃ь грѣха̀ . бл҃женъство ѹ҆бо сїе , на ѻ҆брѣꙁ́анїе л҄и , и҆ли на неѻ҆брѣꙁ́анїе; гл҃ем̾ б҄о , ꙗ҆́ко вмѣни сѧ а҆враа́мꙋ вѣра въ пра́вдꙋ . ка́ко ѹ҆бо въмѣ ни́сѧ е҆мꙋ; въ ѻ҆брѣꙁанїи ли сꙋщꙋ , и҆л҄и не во ѻ҆брѣ́ꙁанїи; не во ѻ҆брѣ́ꙁанїи н҄о в неѻ҆брѣꙁанїи . и҆ ꙁна́менїе прїѧⷮ ѻ҆брѣ́ꙁанїа , печа́ть пра́вды вѣ́ре , ꙗ҆́же в неѻ҆брѣꙁ́анїи . е҆же быти е҆мꙋ ѡⷮц҃ ꙋ всѣмъ вѣ́рꙋющимъ в неѻ҆брѣꙁ́анїе , въ е҆же въ мѣни́тисѧ и҆ тѣмъ въ пра́вдꙋ . и҆ ѡⷮц҃а ѻ҆б рѣ́ꙁанїю , не и҆же ѡⷮ ѻ҆брѣꙁанїа , сꙋщимъ то чїю , н҄о и҆ ходѧ́щимъ в̾ стопа́хъ вѣры ꙗ҆́же в неѻбрѣꙁанїи ѡⷮц҃а нашего а҆враа́ма · ꙁаⷱ‍҇ , п҃ꙁ · Не ꙁако́ном̾ б҄о ѻ҆бѣтованїе а҆враа́мꙋ , и҆л҄и сѣ́ме ни е҆го , ꙗ҆ко наслѣдникꙋ быти е҆мꙋ ми́рꙋ , н҄о пра́вдою вѣры · а҆́ще б҄о сꙋщїи ѡⷮ ꙁако́на нас лѣ́дницы , и҆спраꙁнисѧ вѣ́ра , и҆ раꙁорисѧ ѻ҆бѣто ванїе · Ꙁако́нъ б҄о гнѣвъ содѣлова́етъ . и҆дѣже б҄о нѣсть ꙁако́на , т҄ꙋ ни престꙋпле́нїе · Сего ради ѡⷮ вѣры , да по бл҃года́ти , во е҆же быти и҆ꙁвѣстнꙋ ѻ҆бѣтованїю всемꙋ сѣмени , не е҆же точїю сꙋщим̾ ѡⷮ ꙁако́на , н҄о и҆ сꙋщим̾ ѡⷮ вѣры а҆враа́мовы , и҆же е҆сть ѡⷮц҃ь всѣмъ намъ , ꙗ҆́же е҆сть пи́сано , ꙗ҆́ко ѡⷮц҃а мно́гимъ ꙗ҆ꙁы́ком̾ положихъ т҄ѧ  , прѧ́мо е҆мꙋже вѣ́рова б҃ꙋ животворѧ́щемꙋ мер̾твыа , и҆ нарица́ющꙋ не сꙋща ꙗ҆ко сꙋщїѧ · И҆же паче ѹ҆пованїа на ѹ҆пованїе вѣ́ рова . во е҆же быти е҆мꙋ ѡⷮц҃ꙋ мно́гимъ ꙗ҆́ꙁы́ комъ , по реченномꙋ , тако бꙋдетъ сѣмѧ твое . и҆ не и҆ꙁнемогъ вѣ́рою , н҄о ѹ҆смотри свою плоть ѹ҆же ѹ҆меⷬ‍҇щве́нꙋ столѣтенъ нѣ́где сы́ й , и҆ мертвость ложе́снъ са́рринъ · Въ ѻ҆бѣтованїи же бж҃їи не ѹ҆сꙋмнѣсѧ невѣ́ рованїемъ , н҄о въꙁ мо́же вѣ́рою давъ сла́вꙋ бв҃и . і҆ и҆ꙁвѣстенъ быв̾ , ꙗ҆ко е҆же ѻ҆бѣща , си́ленъ е҆сть и҆ сътворити · Тѣмже и҆ вмѣнисѧ е҆мꙋ въ пра́вдꙋ . не пи́сано же бысть ꙁа того е҆дїного точїю , ꙗ҆́ко вмѣ нисѧ е҆мꙋ , н҄о и҆ ꙁа́ ны , и҆мже хо́щетъ вмѣни́ тисѧ , вѣ́рꙋющим̾ на въскреси́вшаго і҆с҃ х҃а г҃а нашего и҆ꙁ ме́ртвыхъ , и҆же преданъ бысть ꙁа прегрѣшенїѧ на́ша , и҆ в̾ста̀ ꙁа ѻ҆правⷣа́нїе на́ ше ·
Глⷡ‍҇а , е҃ · ꙁаⷱ‍҇ , п҃и · Ѡправдившесѧ ѹ҆бо вѣ́рою , ми́ръ и҆мамы къ б҃ꙋ , г҃мъ нашимъ і҆с҃ хм҃ъ , и҆мже и҆ приведенїе ѻ҆брѣто́хомъ вѣрою въ бл҃года́ть сїю , в неиже стоимъ и҆ хва́лимсѧ ѹ҆пованїем̾ сла́вы бж҃їа . не то́чїю же , н҄о и҆ хвалимсѧ въ ско́рбѣхъ , вѣ́дѧще ꙗ҆ко ско́рбь терпенїе съдѣлова́етъ , тер̾пѣнїе же и҆скꙋс̾ст во , и҆скꙋ́сство же ѹ҆пова́нїе . ѹ҆пова́нїе же не пос рамиⷮ , ꙗ҆ко любы бж҃їа и҆ꙁлїꙗ҆́сѧ в̾ срⷣца на́ша , дх҃омъ ст҃ымъ да́ннымъ наⷨ · ꙁаⷱ‍҇ · Єще б҄о х҃с , сꙋщемъ намъ немощноⷨ на вре́ мѧ , ꙁа нечестивыхъ ѹ҆мре , е҆два б҄о кт҄о ѹ҆м рет̾ ꙁа пра́ведника , ꙁа бл҃га́го же негли кт҄о и҆ дрьꙁнетъ ѹ҆мрѣти . съставлѧ́етъ свою любовь в насъ б҃ъ , ꙗ҆ко и҆ е҆ще грѣшникомъ сꙋщемъ намъ , х҃с ꙁа ны ѹ҆мре . ко́льми же ѹ҆бо паче ѻ҆правдани бывше нн҃ѣ кро́вїю е҆го , спⷵемсѧ иⷨ ѡⷮ гнѣва · ꙁаⷱ‍҇ . п҃ѳ · А҆́ще б҄о вра́ꙁи бывше , примири́хоⷨсѧ къ б҃ꙋ смертїю сн҃а е҆го , мно́жае паче примири́вшисѧ сп҃семсѧ въ животѣ е҆го · Не то́чїю же , н҄о и҆ хва́лимсѧ ѻ҆́ бѕ҃ѣ гм҃ъ на́шимъ і҆с҃ хм҃ъ , и҆́мже нн҃ѣ примире́нїе прїꙗ҆́хомъ · Сего ра́ди , ꙗ҆коже е҆дї́нѣмъ чл҃комъ грѣхъ в ми́ръ вни́де , и҆ грѣхомъ смерть , и҆ та́ко въ всѧ̀ чл҃кы смерть вниде , ѻ҆ немже вс҄и съгрѣши́ша . до ꙁако́на б҄о грѣхъ б҄ѣ в ми́рѣ . грѣх же не вмѣнѧ́шесѧ , не сꙋщꙋ ꙁако́нꙋ . н҄о цр҃ьствова смерть ѡⷮ а҆да́ма даже до моѷсе́ѧ , и҆ на не съгрѣш́ъшихъ , по подобїю престꙋпле́нїа а҆да́мова , и҆же е҆сть ѻ҆́браꙁъ бꙋ́дꙋщаго . н҄о не ꙗ҆́коже прегрѣше́нїе , такоже и҆ да́ръ · А҆ще б҄о е҆дїного прегрѣше́нїемъ мно́ѕи ѹ҆мро́ша , ко́лми паче блгⷣть бж҃їа , и҆ да́ръ блгⷣтїю е҆дїного чл҃ка і҆с҃ х҃а въ мно́гихъ преи̑ꙁ ли́шъствова . и҆ не ꙗ҆́коже е҆дїнѣмъ съгрѣш̾ шимъ , дарованїе , грⷯѣ бо и҆ꙁь е҆ді́ного въ ѻ҆сꙋженїе . дар же ѡⷮ мно́гихъ прегрѣше́нїи въ ѻ҆ п равда́нїе · ꙁаⷱ‍҇ , ч҃ · А҆́ще б҄о е҆ді́ного прегрѣше́нїемъ , смерть царьствова е҆ді́нѣмъ · Мно́жае паче и҆ꙁбы́токъ блгⷣти и҆ да́ръ правⷣы прїе́млюще , въ жи́ꙁни въцр҃ѧт сѧ е҆ді́нѣмъ і҆с҃ хм҃ъ · Тѣмже ѹ҆бо ꙗ҆́коже е҆ді́ного прегрѣше́нїем̾ въ всѧ чл҃кы вни́де ѻ҆сꙋжде нїе · Такожⷣе и҆ е҆ді́ного ѻ҆ правда́нїемъ въ всѧ̀ чл҃кы вни́де ѻ҆правданїе жиⷥни . ꙗ҆коже б҄о ѻ҆слꙋ ша́нїемъ е҆дїного чл҃ка , грѣшни бы́ша мно́ѕи . тако и҆ послꙋша́нїемъ е҆дїного , пра́ведни бꙋ́дꙋтъ мно́ѕи . ꙁакон же привниде , да ѹ҆мно́житсѧ прегрѣшенїе . и̾дѣ́ же б҄о ѹ҆множисѧ грⷯѣ , преи̑ꙁбы́точьствова блгⷣть . да ꙗ҆́коже црⷵтвова грѣхъ смертїю такожⷣе и҆ блгⷣть въцр҃и́тсѧ пра́вдою · въ жи́ꙁнь вѣчнꙋю і҆с҃ хм҃ъ гм҃ъ на́шимъ · Глава , ѕ҃ · Чт҄о оу҆́бо речемъ; пребꙋ́деⷨ ли въ грѣсѣ̀ , да блгⷣть ѹ҆мно́житсѧ; да не бꙋ́ детъ . а҆ще б҄о ѹ҆мро́хомъ грѣхоⷨ , како паки ѻ҆живем̾ в не́мъ · ꙁаⷱ‍҇ , ч҃а · И҆́л҄и не раꙁꙋмѣ́ете ꙗ҆́ко е҆лицы въ х҃а і҆с҃а крⷵ ти́хомъсѧ , въ смр҃ть е҆го крⷵти́хомсѧ; съпо гребо́хомсѧ ѹ҆бо с ни́мъ кр҃ще́нїемъ въ съмр҃ть , да ꙗ҆коⷤ‍ⷷ въста̀ х҃с ѡⷮ мр҃твыхъ , сла́вою ѡⷮч҃ею . та́ко и҆ м҄ы въ ѻ҆бновле́ нїи жи́ꙁни ходити на́ч немъ · А҆́ ще б҄о съѻ҆бра́ꙁны быхом̾ подо́бїю смр҃ти е҆го , н҄о и҆ въскрⷵнїю бꙋ́деⷨ причѧ́стницы · Сїе вѣ́дѧще ꙗ҆ко ветхїи нашъ чл҃къ с нимъ сраспѧтсѧ , да ѹ҆пра́ꙁнит̾сѧ тѣ́ло грѣхо́вное , ꙗ҆́ко ктомꙋ не рабо́тати намъ грѣхꙋ . ѹ҆ме́рыи бо ѻ҆пра́вдисѧ ѡⷮ грѣха · А҆ще ли ѹ҆мрохомъ съ хм҃ъ , вѣ́рꙋемъ , ꙗ҆ко и҆ жи́ви бꙋдемъ с ни́мъ , вѣ́дѧще ꙗ҆́ко х҃с въста̀ ѡⷮ мр҃твыхъ , ктомꙋ ѹ҆же не оу҆́мретъ , смр҃ть на́нь ктомꙋ не ѻ҆блада́ет̾ . е҆же б҄о оу҆́мре , грѣхꙋ ѹ҆мре е҆ді́ною , а҆ е́же живе́тъ , бг҃ови живетъ · ꙁаⷱ‍҇ , ч҃в · Та́коже и҆ в҄ы помышлѧ́ите себѣ , ме́ртвымъ оу҆́бо бы́ ти грѣхꙋ , живыⷨ же бв҃и ѻ҆ х҃ѣ і҆с҃ѣ гдⷵѣ на́шемъ · да не царьствꙋе̑ть ѹ҆бо грⷯѣ въ мр҃твенⷨѣ вашемъ тѣ́лѣ , въ е҆же послꙋ ш́ати е҆мꙋ въ по́хотѣхъ е҆го . ниже предъставлѧите оу҆́ды ваша ѻ҆рꙋжїа непра́вды грѣ хꙋ , н҄о преⷣставлѧ́ите себе бв҃и , ꙗ҆́ко ѡⷮ мр҃т выхъ жи́вы , і҆ ѹ҆ды ва́ша ѻ҆рꙋ́жїѧ правды бв҃и . грѣх̾ б҄о ва́ми да не ѻ҆блада́етъ . нѣ́ сте бо поⷣ ꙁакономъ , н҄о поⷣ блгⷣтїю . чт҄о оу҆́бо съ грѣши́мъ л҄и , ꙁане нѣ́смы поⷣ ꙁако́ номъ , н҄о поⷣ блгⷣтїю; да не бꙋ́детъ . не вѣ́сте л҄и , ꙗ҆ко е҆мꙋже преⷣставлѧ́е̑те себе рабы въ послꙋша́нїе , рабы е҆сте е҆гоже послꙋшаете , и҆л҄и грѣха въ смр҃ть , и҆л҄и послꙋша́нїѧ въ пра́вдꙋ; бл҃годариⷨ ѹ҆бо б҃а , ꙗ҆́ко бѣсте рабы грѣхꙋ , послꙋшасте же ѡⷮ́ срⷣца , вънже и҆ преда́стесѧ ѻ҆́браꙁъ ѹ҆ че́нїѧ · ꙁаⷱ‍҇ , ч҃г · Свобо́жⷣьше же сѧ ѡⷮ грѣха , порабо́тистесѧ пра́вдѣ . чл҃ческо гл҃ю , ꙁа́ немощь плоти ва́шеа . ꙗ҆́коже б҄о оу҆́бо преⷣста́висте оу҆́ды ва́ша рабы нечи́стотѣ , и҆ беⷥꙁако́нїю въ беⷥꙁако́нїе . тако и҆ нн҃ѣ преⷣста́вите оу҆́ды ва́ша рабы̀ пра́вдѣ въ ст҃ы́ню · Є҆гда бо рабы бѣсте грѣхꙋ , сво боⷣни бѣ́сте ѡⷮ пра́вды . кі́и ѹ҆бо плоⷣ и҆мѣсте тогда , ѻ҆ нихже нн҃ѣ стыдитесѧ; кончи́на б҄о ѻ҆нѣмъ смерть · Нн҃ѣ же свобождьшесѧ ѡⷮ грѣ ха , порабо́тив̾ше же сѧ бв҃и , и҆́мате плод̾ ва́шъ въ ст҃ы́ню , кончи́нꙋ же жиⷥнь вѣ́чнꙋю · ѻ҆броцы б҄о грѣхꙋ сме́рть . дарова́нїе же бж҃їе живот̾ вѣчныи , ѻ҆ х҃ѣ і҆с҃ѣ гдⷵѣ на́шемъ ·
Глⷡ‍҇а , ꙁ҃ · ꙁаⷱ‍҇ , ч҃д · Ил҄и не раꙁꙋмѣе́те братїе , вѣ́дꙋщимъ б҄о ꙁаконъ гл҃ю . ꙗ҆́ко ꙁаконъ ѻ҆блада́етъ наⷣ чл҃комъ въ е҆ли́ко времѧ живетъ; и҆бо мꙋжа́таѧ жена̀ живꙋ мꙋжꙋ , привѧ́ ꙁана е҆сть ꙁако́номъ · А҆́ще ли же оу҆́мретъ мꙋж̾ е҆ѧ̀ , раꙁрѣшиⷮсѧ ѡⷮ ꙁакона мꙋжескаго . тѣмже ѹ҆бо живꙋ сꙋщꙋ мꙋжꙋ . преблꙋдодѣи́ца быва́ етъ , а҆ще бꙋдетъ мꙋж́еви и҆но́мꙋ . а҆ще ли ѹ҆ мреⷮ мꙋжъ е҆ѧ ̀  , свобоⷣна е҆ сть ѡⷮ ꙁакона , не бы́ти е́й преблꙋдодѣи́цы , бывши мꙋжꙋ и҆номꙋ · Тѣмже братїа моа̀ , и҆ в҄ ы ѹ҆мросте ꙁако́нꙋ тѣ́ломъ хв҃ыⷨ , въ е҆же быти вам̾ и҆номꙋ въс та́вшемꙋ и҆ꙁ ме́ртвыхъ , да плодъ принесеⷨ бв҃и . е҆гда̀ б҄о бѣхомъ въ плоти , стра́сти грѣ ховныа , ꙗ҆же ꙁако́ ном̾ дѣиствовахꙋ въ ѹ҆дѣхъ на́шихъ , въ е҆же плод̾ твори́ти смр҃ти · Нн҃ѣ же ѹ҆праⷥднихомъсѧ ѡⷮ ꙁако́на , ѹ҆мерше и҆мже дрьжими бѣхомъ , ꙗ҆ко рабо́тати намъ бв҃и въ ѻ҆бновле́нїи дх҃а , а҆ не въ ве́тхости пи́смени . чт҄о ѹ҆бо речемъ; ꙁаконъ л҄и грѣх̾; да не бꙋ́детъ . н҄о грѣха не ꙁнахъ , точїю ꙁако́ноⷨ . по́ хоти же невѣдаⷯ , а҆ще не ꙁакоⷩ‍҇ гл҃аше , не похо́ щеши . винꙋ же прїемъ грѣхъ ꙁа́повѣдїю , съ дѣ́ла въ мн҄ѣ всѧ́кꙋ по́ хоть . беⷥ ꙁако́на б҄о грⷯѣ мр́ьтвъ е҆сть . а҆ꙁъ же живѧхъ кромѣ ꙁако́на и҆́ногда . пришеⷣши же ꙁа́повѣди , грѣхъ ѹ҆бо ѻ҆живѐ , а҆ꙁ же ѹ҆мрохъ . и҆ ѻ҆брѣт́е ми сѧ ꙁа́по вѣдь ꙗ҆́же въ животъ , сїѧ въ сме́рть · Грѣхъ б҄о винꙋ прїеⷨ ꙁа́повѣдїю , прельсти м҄ѧ , и҆ тою ѹ҆мер̾тви м҄ѧ . тѣмже ѹ҆бо ꙁаконъ ст҃ъ , и҆ ꙁа́повѣдь ст҃а , и҆ правеⷣна и҆ бл҃га . бл҃го́е ли ѹ҆бо , бысть м҄ нѣ смер̾ть; да не бꙋ́детъ , н҄о грѣхъ , да ꙗ҆́витсѧ грѣ́хъ бл҃гомъ м҄и съдѣваѧ смр҃ть , да бꙋ́детъ по премно́гꙋ грѣшенъ грѣ́хъ ꙁа́по вѣдїю · ꙁаⷱ‍҇ , ч҃е · Вѣ́мы б҄о ꙗ҆́ко ꙁако́нъ дх҃овенъ е҆сть , а҆ꙁ же плотенъ е҆смь , проданъ поⷣ грѣхомъ · Є҆же б҄о съ дѣваю , не раꙁꙋмѣ́ю  . не бо е҆же хощꙋ , сїе тво рю̀ , н҄о е҆же ненави́ждꙋ , т҄о съдѣловаю . а҆ще ли е҆же не хощꙋ , сїе творю . хвалю ꙁако́нъ ꙗ҆́ко до́бръ · Нн҃ѣ же не а҆ꙁ̾ сїе съдѣваю , н҄о живыѝ въ мн҄ѣ грⷯѣ  . вѣмъ б҄о ꙗ҆́ко не живетъ въ мнѣ̀ , сирѣчь , въ плоти мое̑и , добро . е҆же б҄о хотѣти прилежи́тъ м҄и , а҆ е҆же съдѣ́ати до́брое , не ѻ҆б рѣта́ю . не е҆же бо̀ хощꙋ̀ доброе творю , н҄о е҆же не хощꙋ ꙁло́е сїе съдѣва́ю . а҆ще ли е҆гоже не хощꙋ а҆́ꙁъ , сїе творю̀ , ѹ҆же не а҆ꙁъ сїе творю̀ , н҄о жи выѝ въ мнѣ грѣхъ . ѻ҆брѣтаю оу҆́бо ꙁакоⷩ‍҇ , хо тѧ́щꙋ м҄и творити до́брое , ꙗ҆ко мнѣ̀ ꙁло́е при лежⷮи . съслажа́ю бо сѧ ꙁаконꙋ бж҃їю по внꙋтре немꙋ чл҃кꙋ . ви́ждꙋ же и҆́нъ ꙁаконъ въ ѹ҆дѣхъ мои̑хъ , проти́вꙋ вою́ющъ ꙁако́нꙋ ѹ҆ма мое̑го , и҆ плѣнѧ́ющъ м҄ѧ ꙁако́ноⷨ грѣхо́внымъ сꙋщиⷨ въ ѹ҆дѣхъ моиⷯ . ѻ҆каа́ненъ а҆ꙁъ чл҃къ . кто̀ м҄ѧ и҆ꙁ бавитъ ѡⷮ тѣ́ла смр҃ти сеѧ̀; бл҃годарꙋ б҃а мое̑го і҆с҃ хм҃ъ гм҃ъ на́шимъ · Тѣмже ѹ҆бо самъ а҆ꙁъ ѹ҆момъ моиⷨ работаю ꙁаконꙋ бж҃їю , плотїю же ꙁако́нꙋ грѣхо́вномꙋ ·
Глⷡ‍҇а , и҃ · Ничтоже ѹ҆бо нн҃ѣ ѻ҆сꙋженїе сꙋщимъ ѻ҆ х҃ѣ і҆с҃ѣ не по́ плоти ходѧ́щимъ , н҄о по́ дх҃ꙋ · ꙁаⷱ‍҇ , ч҃ѕ · Ꙁако́нъ бо дх҃а жиꙁни ѻ҆ х҃ѣ і҆с҃ѣ , свободи́лъ м҄ѧ е҆сть ѡⷮ ꙁакона грѣхо́внаго и҆ смр҃ти · ꙁаⷱ‍҇ · Не́мощное б҄о ꙁаконꙋ , ѻ҆ немже немощьствоваше плотїю , б҃ъ сн҃а свое̑го посла̀ , въ подобїи плоти грѣха̀ , и҆ ѻ҆ грѣсѣ ѻ҆сꙋди грѣхъ плотїю , да ѻ҆правданїе ꙁакона и҆сплъниⷮсѧ въ наⷵ , и҆же не по́ плоти ходѧ́щиⷯ , но по дх҃ꙋ . ходѧщеи б҄о по́ плоти , плоⷮскаа̀ мⷣръствꙋюⷮ . а҆ ходѧ́щеи по́ дх҃ꙋ , дх҃овнаа . мꙋдрованїе б҄о плоⷮское смр҃ть е҆ сть . А҆ мꙋдрованїе дх҃овное , живоⷮ и҆ миⷬ‍҇ , ꙁане мꙋдрованїе плотьское вражда̀ на́ б҃а . ꙁако́нꙋ б҄о бж҃їю не покарѧ́ етъсѧ , ни мо́жетъ б҄о · ꙁаⷱ‍҇ · А҆ сꙋ́щїи въ плоти  , б҃ꙋ ѹ҆годити не мо́гꙋтъ . вы́ же нѣсте въ плоти , н҄о въ дс҃ѣ , понеже дх҃ъ бж҃їи живет̾ въ васъ · А҆ще л҄и кт҄о дх҃а хв҃а не и҆́мать , се́й нѣсть е҆говъ . а҆ще л҄и х҃с въ васъ , плоть ѹ҆бо мр҃тва грѣха ради , дх҃ъ же живетъ пра́вды ради . а҆ще ли же дх҃ъ въскр҃си́вшаго і҆с҃а ѡⷮ меⷬ‍҇твыхъ живе́тъ въ васъ , въꙁдви́гїи х҃а и҆ꙁ мр҃твыхъ , ѻ҆животвориⷮ и҆ мр҃твенаѧ тѣлеса̀ ваша , живꙋщимъ дх҃омъ е҆го въ васъ . тѣмже ѹ҆бо братїе , до́лъжни е҆смы̀ не пло́ти , е҆же по́ плоти жити . а҆́ще б҄о по́ плоти живетѐ , и҆́мате ѹ҆мрети . а҆ще ли дх҃омъ дѣа́ нїѧ плотьскаѧ̀ ѹ҆мрьщвлѧ́ете , жи́ви бꙋдете · ꙁаⷱ‍҇ , ч҃ꙁ · Є҆́ли́ци б҄о дх҃омъ бж҃їи̑мъ во́дѧⷮсѧ , сїи сꙋть сн҃ве бж҃їи · не прїѧ́сте б҄о дх҃ъ рабо́ты паки въ боѧ̑ꙁнь , н҄о прїа́сте дх҃ъ сн҃оположе́нїѧ , ѻ҆ не́мже въпиеⷨ а҆́вва ѡⷮц҃ъ , са́мыи дх҃ъ послꙋшес твꙋетъ дх҃ови на́шемꙋ , ꙗ҆́ко е҆смы ча́да бж҃їѧ . а҆́ще же чѧ́да , и҆ наслѣ́дницы . наслѣ́дницы ѹ҆бо б҃ꙋ , снаслѣдницыⷤ‍ⷷ х҃ꙋ . понеже с нимъ стра́ жемъ , да и҆ с нимъ просла́вимсѧ · Непщꙋю б҄о ꙗ҆ко недосто́ины страсти нн҃ѣшнѧго вре́мене , къ хотѧ́щеи сла́вѣ ꙗ҆́ви́тисѧ въ насъ . чаа́нїе б҄о тва́ри , ѡⷮкровенїе сн҃овъ бж҃їи̑хъ ча́етъ · Сꙋ́ етѣ б҄о тварь повинꙋ́сѧ , не во́лею , н҄о ꙁа пови нꙋв̾шаго ю҆̀ на ѹ҆пованїе . ꙗ҆ко и҆ сама тва́рь свободиⷮсѧ ѡⷮ работы и҆ стлѣ́нїа , въ свободꙋ̀ сла́вы чѧ́дъ бж҃їихъ · ꙁаⷱ‍҇ , ч҃и · Вѣмы б҄о ꙗ҆́ко вс҄ѧ тваръ с на́ми съвъꙁдыха́етъ и҆ съболѣꙁ́ нꙋетъ даже до нн҃ѣ . не то чїю же , н҄о и҆ са́ми нача́токь дх҃а и҆мꙋще , и҆ м҄ы са́мѝ въ себѣ въꙁдыха́емъ въсн҃енїа ча́ю ще и҆ꙁбавле́нїѧ тѣ́лꙋ на́шемꙋ . ѹ҆пова́нїе̑м̾ б҄о сп҃со́хоⷨсѧ . ѹ҆пова́нїе же ви́димо , нѣсть ѹ҆пова нїе · Є҆же б҄о ви́дитъ кт҄о , чт҄о и҆ ѹ҆пова́етъ; а҆ще л҄и е҆ гоⷤ‍ⷷ не ви́димъ , надѣ́емсѧ , тръпѣнїеⷨ ждемъ . си́це и҆ дх҃ъ съпособствꙋет̾ намъ въ немощехъ нашихъ . что̀ б҄о помо́лимсѧ ꙗ҆́ коже подоба́етъ , не вѣмы , н҄о саⷨ дх҃ъ ходатаи̑ствꙋеⷮ ѻ҆ насъ , въꙁдыха́нїи неи̑ꙁгл҃анными . и҆спыта́ѧй же срⷣца , вѣ́сть чт҄о е҆сть мꙋ́дрова нїе дх҃а , ꙗ҆́ко по́ бѕ҃ѣ мо́литсѧ по ст҃ыхъ · ꙁаⷱ‍҇ , ч҃ѳ · Вѣ́мы же ꙗ҆́ко любѧщимъ б҃а , вс҄ѧ поспѣшьс твꙋ́ютъ въ бл҃го́е , сꙋщиⷨ по преⷣѹ҆вѣденїю ꙁва́нымъ . и҆хже бо преⷣѹ҆вѣ́де , тѣхъ и҆ преⷣ ѹ҆ста́ви , съѻ҆бра́ꙁнымъ быти ѻ҆браꙁꙋ сн҃а свое̑ го , ꙗ҆́ко быти е҆мꙋ пр́ ьворо́днꙋ въ мно́гихъ бра́ тїи · А҆ и́хже преⷣѹ҆ста́ви , тѣ́хъ и҆ приꙁва̀ . а҆ и́хже приꙁва , сихъ и ѻ҆правда̀ . а҆ и́хже ѻ҆правда̀ , сихъ и҆ просла́ви · Чт҄о ѹ҆бо речемъ к симъ; а҆́ще б҃ъ по насъ , кт҄о на ны; и҆же ѹ҆бо сн҃а свое̑го не пощадѣ , н҄о ꙁа ны вс҄ѧ предаⷧ‍҇ е҆сть е҆го . како ѹ҆бо не и҆ с ним̾ вс҄ѧ наⷨ даръствꙋетъ; кт҄о пое́млетъ на и҆ꙁбра́нныа бж҃їѧ; б҃ъ ѻ҆правдаѧѝ , кт҄о ѻ҆сꙋждаѧѝ х҃с і҆с҃ , ѹ҆мерыѝ паче же и҆ въск҃рсъ , и҆же и҆ е҆сть ѻ҆деснꙋю б҃а , и҆же и҆ припо вѣдꙋе̑тъ ѻ҆ насъ · Кт҄о н҄ы раꙁлꙋчитъ ѡⷮ люб ве бж҃їѧ ; ско́рбъ ли , и҆ли тѣснота , и҆л҄и го не́нїе и҆л҄и глаⷣ , и҆ли нагота , и҆л҄и бѣда , и҆ли мечъ; ꙗ҆коже е҆ сть пи́сано . ꙗ҆́ко тебе ради ѹ҆ мер̾щвѧ́еми е҆смы весь дн҃ь , вмѣни́хомсѧ ꙗ҆́коже ѻ҆вцѧ̀ ꙁаконїю · н҄о ѻ҆ сихъ всѣхъ препобѣждаеⷨ ꙁа въꙁлю́бльшаго ны̀ . и҆ꙁвѣстихъ б҄о сѧ , ꙗ҆́ко ни смерть ни животъ , ни а҆́гг҃ли ни начѧ́ла ни си́лы ни настоѧ́щаѧ ни грѧдꙋщ́аа , ни высота̀ ни глꙋбина̀ , ни и҆́на тварь каѧ въꙁмо́жетъ наⷵ раꙁлꙋчити ѡⷮ любве бж҃їа , ꙗ҆́же ѻ҆ х҃ѣ і҆с҃ѣ гдⷵѣ на́шемъ ·
Глⷡ‍҇а , ѳ҃ · ꙁаⷱ‍҇ , р҃ · Истинꙋ гл҃ю ѻ҆́ х҃ѣ , не лжꙋ̀ , послꙋшес твꙋю́щи м҄и со́ вѣсти мое̑и дх҃омъ ст҃ымъ . ꙗ҆́ко ско́рбъ м҄и е҆сть ве́лїа , и҆ не преста́ющїѧ бо́лѣꙁнь срьⷣцꙋ мое̑мꙋ . моли́лъ быхъ бо сѧ самъ а҆ꙁъ ѡⷮлꙋченъ бы ти ѡⷮ х҃а по бра́тїи мое̑й сродникъ моиⷯ по́ плоти , и҆же сꙋть і҆ил҃ьте , иⷯже сн҃овле́нїе и сла́ ва , и҆ ꙁавѣти и҆ ꙁаконоположенїе и҆ слꙋженїе и҆ ѻ҆бѣтова́нїе , иⷯже ѡⷮц҃ы , и҆ ѡⷮ ниⷯже х҃с по́ пло ти , и҆же еⷵ наⷣ всѣми бг҃ъ , блⷵвенъ въ вѣки , а҆ми́нь · ꙁаⷱ‍҇ , р҃а · Не та́ко же ꙗ҆́ко ѡⷮпаде сло́во бж҃їе . не всѝ б҄о сꙋ́щїи ѡⷮ і҆и҃лѧ , сїи і҆и҃ль . ни ꙁане сꙋть сѣмѧ а҆врааⷨле , вс҄и ча́да , но ѻ҆ і҆саа́цѣ рече наречетсѧ сѣ́мѧ . сирѣчь , не чада плотьскаѧ , сїѧ чѧ́да бж҃їѧ · Но̑ ча́да ѻ҆бѣтованїѧ причита́ютсѧ в сѣмѧ . ѻ҆бѣтованїю б҄о сло́во си́це · На сѐ вре́ мѧ прїидꙋ , и҆ бꙋ́детъ са́ррѣ сн҃ъ . не точїю же , н҄о и҆ реве́ка ѡⷮ е҆ді́ного ло́жа и҆мꙋщи і҆саа́ка ѡⷮц҃а нашего . не ѹ҆бо ро́жⷣьшиⷨсѧ , ниже сътвор шиⷨ чесо̀ бл҃го и҆ли ꙁл҄о , да по и҆ꙁбранїю преⷣложе́нїе бж҃їе пребꙋдетъ , не ѡⷮ дѣлъ , н҄о ѡⷮ при ꙁыва́ющаго , речесѧ ей · Ꙗ҆́ко болїи порабо́та етъ меншемꙋ . ꙗ҆́коже е҆сть пи́сано , іа́кова въ ꙁлюбихъ , и҆са́ва же въꙁненавидѣхъ . что̀ ѹ҆бо речемъ; е҆д̑а неправда ѹ҆ б҃а; да не бꙋ́детъ · Моѷсе́ѻви б҄о гл҃етъ , поми́лꙋю , е҆гоⷤ‍ⷷ а҆ще поми́ лꙋю . и҆ ѹ҆ще́дрю , е҆гоже а҆́ще ѹ҆ще́дрю · Тѣмже ѹ҆бо ни хотѧ́щемꙋ , ни текꙋ́щемꙋ , н҄о ми́лꙋ ю҆щемꙋ б҃ꙋ · Гл҃етъ б҄о писа́нїе фараѻ́нови , ꙗ҆́ко на и҆стое с҄е въꙁдвигоⷯ т҄ѧ , да покажꙋ тобою си́лꙋ мою , и҆ ꙗ҆́ко да въꙁвѣститсѧ и́мѧ моѐ по все́и ꙁемли · ꙁаⷱ‍҇ , р҃в · Тѣмже ѹ҆бо е҆гоже хощеⷮ , ми́лꙋеⷮ . а҆ егоже хо́ щетъ ѻ҆ жесточитъ . рече́ши же м҄и ѹ҆бо , чесо̀ ради ѹ҆бо ѹ҆карѧ́етъ; во́ли бо е҆го кт҄о проти́ витисѧ мо́жеⷮ · Тѣмже ѹ҆бо ѡѼ чл҃че , ты̀ кт҄о е҆си протиⷡ‍҇ ѡⷮвѣщаѧѝ бв҃и; еда речетъ ꙁданїе съꙁдавшемꙋ е҆̀ , почто̀ м҄ѧ сътворилъ е҆сѝ та ко; и҆л҄и не и҆́мать власти скꙋделник̾ бренїа , ѡⷮ тогоже смѣшенїѧ сътворити , ѻ҆въ ѹ҆бо съ сꙋдъ въ честь , ѻ҆́в же не въ честь; а҆ще ли же хотѧ б҃ъ покаꙁати гнⷡ‍҇ѣ свои , і҆ ꙗ҆́вити си́лꙋ свою , пренесѐ въ мно́ѕѣ длъготръпѣ́нїи съсꙋ́ды гнѣва съвръшены въ поги́бель . и҆ да ска́жетъ богатьство сла́вы сво̑еѧ̀ на сосꙋ́дехъ млⷵти , ꙗ҆́же преже ѹ҆готова въ сла́ вꙋ , и҆́хже и҆ приꙁва̀ наⷵ , не то́чїю ѡⷮ і҆ѹ҆де́и , н҄о и҆ ѡⷮ ꙗ҆́ꙁыⷦ‍҇ · Ꙗ҆́коже і҆ ѻ҆сїѧ гл҃етъ . нарекꙋ̀ не лю́ди моа , лю́ди моа . и҆ не въꙁлю́бленꙋю , въꙁлюбленꙋ . и҆ бꙋ́детъ на мѣ́стѣ , и҆дѣже рече́сѧ и҆мъ , не лю́дїе моѝ е҆сте в҄ы , т҄ꙋ нарекⷮꙋ́сѧ сн҃ве б҃а жи́ваго · І҆саїѧ же въпїетъ ѻ҆ і҆ил҃и , а҆́ще и҆ бꙋдеⷮ число̀ сн҃о́въ і҆ил ̑ ҃евъ ꙗ҆ко пѣсо́къ мор̾скїи , ѻ҆ста́нокъ сп҃се́тсѧ . сло́во б҄о скончава́ѧ и҆ ѻ҆браща́ѧ въ пра́вдꙋ , ꙗ҆ко сло́во съкраще́но сътворитъ г҃ь на ꙁемли . и҆ ꙗ҆́коже проречѐ і҆са́іѧ · кккк ꙁачѧ́ло · А҆́ще не бы̀ г҃ь саваѻ҆ѳъ ѻ҆ставилъ наⷨ сѣ́мене , ꙗ҆коже содом̾ ѹ҆бо бы́ли быхоⷨ и҆ ꙗ҆́ко гомо́рꙋ ѹ҆ подобилисѧ бы́хомъ . что̀ ѹ҆бо речемъ; ꙗ҆́ко ꙗ҆ꙁы́ци не гонѧщеѝ пра́вдꙋ , постиго́ша пра́вдꙋ , пра́вдꙋ же ꙗ҆же ѡⷮ вѣ́ры . і҆ил҃ь же гонѧ ꙁаконъ пра́вды , въ ꙁаконъ пра́вды не пости́же · Чесо̀ ра ди; ꙁанѐ не ѡⷮ вѣ́ры , н҄о ѡⷮ дѣ́лъ ꙁако́на . преткоша бо сѧ ѻ҆ ка́мень претыканїа . ꙗ҆́ коже е҆сть пи́сано , с҄е полага́ю въ сїѻ́нѣ ка́мень претыка́нїѧ , и҆ ка́мень събла́ꙁнꙋ . и҆ всѧ́къ вѣ́ рꙋѧѝ во́нь , не постыди́тсѧ ·
Глⷡ‍҇а , і҃ · ꙁаⷱ‍҇ , р҃г . Братїе , бл҃ говоле́нїе мое̑го срⷣца , и҆ мл҃ тва ꙗ҆́же къ бг҃ꙋ по і҆ил҃и е҆сть въ сп҃се́нїе · Свѣдѣтельствꙋю б҄о и҆м̾ , ꙗ҆́ко ре́вность бж҃їю и҆́мꙋт̾ , н҄о не по ра́ꙁꙋмꙋ · Не раꙁꙋ мѣ́юще бо бж҃їю правдꙋ , и҆ свою пра́вдꙋ и҆́щꙋще поста́вити , пра́вдѣ бж҃їи не повинꙋша сѧ . кончи́на бо ꙁаконꙋ х҃с , въ пра́вдꙋ всѧ́комꙋ вѣ́ рꙋющемꙋ . моѷсїи бо пи́шетъ правдꙋ ꙗ҆́же ѡⷮ ꙁако́на , ꙗ҆́ко сътворивыи т҄а чл҃къ , жи́въ бꙋ детъ в ни́хъ . а҆ ꙗ҆́же ѡⷮ вѣры пра́вда , си́це гл҃етъ . да не речеши въ срⷣцы свое̑мъ , кт҄о вꙁы́ детъ на́ нб҃о; сирⷱ‍҇ѣ , х҃а свестѝ . и҆ли кт҄о сни́ детъ въ бе́ꙁднꙋ; сирѣ́чь , х҃а ѡⷮ мр҃твыхъ въꙁ вестѝ . н҄о что̀ гл҃етъ писа́нїе; блиꙁъ т҄и гл҃ъ е҆сть въ ѹ҆стⷯѣ твоиⷯ , и҆ въ срⷣцы твое̑м̾ . сирѣчь гл҃ъ вѣ́ры , е҆гоже проповѣ́дае̑мъ . ꙗ҆ко а҆ще и҆сповѣси ѹ҆сты̀ свои̑ми г҃а і҆с ҃а , и҆ вѣ́рꙋеши въ срⷣцы свое̑мъ , ꙗ҆́ко б҃ъ того въꙁдви́же и҆ꙁ мр҃т выхъ , сп҃се́шисѧ · Срⷣцемъ б҄о вѣрꙋетсѧ въ пра́вдꙋ , ѹ҆сты же и҆сповѣдꙋе̑тсѧ въ сп҃се́нїе · ꙁаⷱ‍҇ , р҃д · Гл҃етъ б҄о писа́нїе , всѧкъ вѣрꙋѧ̑ѝ во́нь , не постыди́тсѧ . нѣсть б҄о ра́ꙁньствїѧ , и҆ѹ҆де́еви же и҆ е҆́ллинꙋ . то́и б҄о б҃ъ всѣмъ , богатѧ̀ въ всѣхъ приꙁыва́ющихъ е҆го · Всѧ́къ бо и҆же а́ще приꙁовеⷮ и҆́мѧ гн҃е , сп҃се́тсѧ · Ка́ко ѹ҆бо приꙁо вꙋтъ , в негоже не вѣ́роваша; ка́ко же вѣ́рꙋ ютъ , е҆гоже не ѹ҆слы́шаша; ка́ко же ѹ҆слы́шатъ , беꙁ̾ проповѣ́дающаго; ка́ко же пропо вѣ́дѧтъ , а҆́ще не по́слани бꙋ́дꙋтъ; ꙗ҆коже е҆сть пи́сано · Коль красны̀ но́ги бл҃говѣствꙋю щихъ ми́ръ  , бл҃говѣствꙋющихъ бл҃га́а . н҄о не вс҄и послꙋшаша бл҃говѣствова́нїѧ · І҆са́і̑ѧ б҄о гл҃етъ , г҃и , кт҄о вѣрова слꙋ́хꙋ на́шемꙋ; тѣ́мже ѹ҆бо вѣ́ра ѡⷮ слꙋ́ха . слꙋ́х же гл҃омъ бж҃їиⷨ · Но̑ гл҃ю , е҆да не слы́шаша; паче ѹ҆бо въ всю̀ ꙁе́млю и҆ꙁыде вѣща́нїе и҆хъ , и҆ въ конца вселе́ныѧ гл҃ы и҆хъ , н҄о гл҃ю е҆д̑а не раꙁꙋмѣ і҆ил҃ь; пе́рвыи моѷсе́и гл҃етъ . и҆ а҆́ꙁъ раꙁдражꙋ в҄ы не ѻ҆ ꙗ҆ꙁы́цѣхъ , н҄о ѻ҆ ꙗ҆ꙁы́цѣ нераꙁꙋмнѣ прогнѣваю ва́съ · І҆саі̑ѧ же дерꙁаетъ , и҆ гл҃етъ , ѻ҆брѣто́хсѧ не и҆́щꙋщимъ мене , ꙗ҆вле́нъ быхъ не въпраша́ющиⷨ ѻ҆ мнѣ̀ . къ і҆ил҃ю же гл҃етъ . весь дн҃ь въꙁдѣхъ рꙋцѣ моѝ къ лю́ демъ непокори́вымъ и҆ прерѣка́ющимъ ·
Глⷡ‍҇а , а҃і · Гл҃ю ѹ҆бо , е҆да ѡⷮри́нꙋ б҃ъ лю́ди своѧ; да не бꙋ́детъ . и҆бо и҆ а́ꙁъ і҆и̑л҃ьтѧнинъ е҆см̾ , ѡⷮ сѣ́мене а҆враа́млѧ , колѣна венна̑ми́но ва . не ѡⷮри́нꙋ б҃ъ людїи́ свои̑хъ , и҆хже прежⷣе раꙁꙋмѣ · ꙁаⷱ‍҇ , р҃е · И҆́л҄и не вѣ́сте , ѻ҆ и҆лїѝ что̀ гл҃етъ писа́нїе; ꙗ҆́ коже приповѣ́дꙋетъ бв҃и на і҆и̑л҃ѧ , г҃и , прⷪ‍҇рокы твоѧ̀ и҆ꙁби́ша , и҆ ѻ҆лтарѧ̀ твоѧ раскопа́ша . и҆ а́ꙁъ ѻ҆стахъ е҆дїнъ , і҆ и҆щꙋтъ дш҃ꙋ мою и҆ ꙁѧтї ю҆̀ . н҄о что̀ гл҃етъ е҆мꙋ бжⷵтвеныи ѡⷮ вѣтъ; ѻ҆ста́вихъ себѣ сеⷣмь ты́сѧщъ мꙋ жїи , и҆же не преклони́ша колѣна преⷣ ваа́ломъ · Тако ѹ҆бо и҆ въ нынѣшнее времѧ , ѻ҆ста́нокъ по и҆ꙁбра́нїю блгⷣти бысть . а҆ще л҄и по блгⷣти , т҄о не ѡⷮ дѣлъ . ꙁане бл҃годать , ѹ҆же не быва̑ етъ бл҃годать · а҆ще л҄и ѡⷮ дѣлъ , ктомꙋ нѣсть бл҃годать . а҆ дѣ́ло , ѹ҆же нѣсть дѣло . что ѹ҆бо; е҆гоже и҆ска́ше і҆и̑л҃ь , сего не полꙋчѝ . а҆ и҆ꙁбра́нїе полꙋчѝ , про́чїи же ѻ҆слѣпи́шасѧ . ꙗ҆́коже е҆сть пи́сано , дасть и҆мъ б҃ъ дꙋхъ ѹ҆миле́ нїѧ , ѻ҆́чи не ви́дѣти , и҆ ѹ҆ши не слы́шати , даже до дн҃е́шнѧго дн҃е . и҆ двⷣъ гл҃етъ , да бꙋдетъ трапе́ꙁа и҆хъ въ сѣть и҆ въ ло́въ , и҆ в събла́ꙁнъ , и҆ въ въꙁдаѧ́нїе и҆хъ . да помрача́тсѧ ѻ҆́чи и҆хъ не ви́дѣти , и҆ хребетъ и҆хъ ѡⷮнюдъ преклони · Гл҃ю ѹ҆бо , е҆да съгрѣшиша , да ѡⷮпадꙋтъ; да не бꙋ́детъ . н҄о тⷯѣ паденїе̑мъ , спⷵнїе ꙗ҆́ꙁы́ком̾ , въ е҆же раꙁдражити и҆хъ . а҆ще ли же прегрѣше́нїе и҆хъ , богатъство мирꙋ , и҆ ѡⷮпаденїе и҆хъ , богат̾ство ꙗ҆́ꙁы́ком̾ ко́льми паче и҆сполне́нїе и҆хъ; ꙁаⷱ‍҇ , р҃ѕ · Вамъ б҄о гл҃ю ꙗ҆ꙁы́комъ . понеже ѹ҆бо е҆смь а́ꙁъ ꙗ҆ꙁы́ком̾ а҆пⷵлъ , слꙋж́бꙋ мою прославлѧ́ю , а҆ще како раⷥдражꙋ с҄и плоть , и҆ сп҃сꙋ нѣкїа ѡⷮ нихъ . а҆ще б҄о ѡⷮложе́нїе и҆хъ , примиренїе мирꙋ , что̀ прїѧ́тїе , раꙁвѣ жи́ꙁнь и҆ꙁ мертвыхъ; а҆ще л҄и нача́тоⷦ‍҇ ст҃ъ , т҄о и҆ примѣше́нїе . и҆ а҆ще ко́ рень ст҃ъ т҄о и҆ вѣтви . а҆ще л҄и нѣ́цыи ѡⷮ вѣтвеи ѡⷮломи́шасѧ . ты же ді́виѧ ма́слина сыи прицѣпилъсѧ е҆си в нихъ , и҆ причастникъ коренїю и҆ ма́сти ма́слинныѧ былъ е҆си , не хвали́сѧ на вѣтви а҆ще ли же хва́лишисѧ , не т҄ы корень но́сиши , н҄о корень тебѐ . речеши ѹ҆бо , ѡⷮломи́шасѧ вѣтви , да а́ꙁъ прицѣплюсѧ , до бро̀ . невѣ́рїем̾ ѡⷮломишасѧ , ты же вѣрою сто и҆ши . не высоко мꙋ́дръствꙋи , н҄о бо́йсѧ · А҆ще бо б҃ъ е҆стес̾твеныа вѣтви не пощадѣ , е҆д̑а како и҆ тебе не пощадиⷮ . ви́ждь ѹ҆бо бл҃гость и҆ непощадѣнїе бж҃їе . на ѡⷮпаⷣшихъ ѹ҆бо непощадѣнїе , а҆ на тебѣ бл҃гость бж҃їа , а҆ще пребꙋ́де ши въ блгⷵти . а҆ще ли же н҄и , т҄о и҆ ты ѡⷮ сѣченъ бꙋ́деши · И҆ ѻ҆ни́же а҆ще не пребꙋдꙋт̾ въ невѣр̾ствїи , прицѣпѧ́тсѧ · Си́ленъ б҄о е҆сть б҃ъ паки прицѣпити и҆хъ · А҆ще б҄о т҄ы ѡⷮ е҆с тес̾твенныѧ ѡⷮсѣченъ дивїа ма́слины , чрⷥе е҆стество̀ прицѣпилъсѧ е҆си къ добрѣи ма́слинѣ . ко́льми паче сїи , и҆же по е҆стествꙋ̀ прицѣ́ пѧтсѧ свое́й ма́слинѣ; ꙁаⷱ‍҇ , р҃ꙁ · Не бо̀ хощ̀ꙋ васъ не вѣ́дѣти та́инꙋ сїю́ братїе , да не бꙋ́дете ѻ҆ себѣ мꙋдри . ꙗ҆́ко не доѹ҆мѣнїе ѡⷮ ча́сти і҆и̑л҃еви бы́сть , дондеже и҆с полне́нїе ꙗ҆́ꙁыкомъ вни́деⷮ , и҆ тако весь і҆и̑л ҃ь сп҃сет̾сѧ . ꙗ҆́ коже е҆сть пи́сано , прїидетъ ѡⷮ сї ѻ҆́на и҆ꙁбавлѧ́ѧѝ , и҆ ѡⷮвратитъ нече́стїе ѡⷮ і҆ꙗ҆́ кова . и҆ с҄е и҆мъ ѡⷮ мене ꙁавѣтъ , е҆гда ѡⷮи̑мꙋ̀ грѣхи и҆хъ · По бл҃говѣствова́нїю ѹ҆бо враꙁи васъ ради . по и҆ꙁбра́нїю же , въꙁлю́блени ѡⷮц҃ъ ради . нераска́ана б҄о дарова́нїа и҆ꙁбавле́нїе бж҃їе . ꙗ҆́ко же бо и҆ в҄ы и҆ногда проти́вистесѧ бв҃и , нн҃ѣ же поми́ловани бысте сиⷯ противленіеⷨ . такоже и҆ сїи нн҃ѣ проти́вишасѧ ва́шеи млⷵти , да и҆ ті́и поми́ловани бꙋдⷮꙋ . ꙁатвори б҄о б҃ъ всѣх̾ въ противле́нїе , да всѣхъ поми́лꙋе̑тъ · ѡѼ глꙋбина бо га́тества и҆ премꙋ́дрости и҆ ра́ꙁꙋма бж҃їа . ꙗ҆́ко неи̑спы́тани сꙋ́дове е҆го , и҆ неиⷥслѣдовани пꙋтїе е҆го . кт҄о б҄о раꙁꙋмѣ ѹ҆мъ гн҃ь; и҆ли кт҄о съвѣт никъ е҆мꙋ бысть . и҆ли кт҄о прежⷣе дасть е҆мꙋ , и҆ въꙁдастьсѧ е҆мꙋ; ꙗ҆́ко и҆с того , и҆ тѣмъ , и҆ в немъ всѧческаѧ . томꙋ сла́ва въ вѣки а҆ми́нь · ꙁаⷱ‍҇ , р҃и · Молю̀ ѹ҆бо вас братїе щедротами бж҃їими , преⷣста́вите тѣлеса ва́ша жертвꙋ жи́вꙋ , ст҃ꙋ , бл҃гоѹ҆го́днꙋ бв҃и , слове́сное слꙋженїе ваше . и҆ не съѻ҆браꙁꙋ́итесѧ вѣ́кꙋ семꙋ , н҄о преѻ҆браꙁꙋ́итесѧ ѻбновле́нїемъ ѹ҆ма ва́шего , въ е҆же и҆скꙋша ти вамъ , чт҄о е҆сть в́олѧ бж҃їа , бл҃га́ѧ и҆ ѹ҆ годна и҆ съвръше́на · Гл҃ю ѹ҆бо бл҃годатїю да́вшею ми сѧ , всѧкомꙋ сꙋщемꙋ въ вас , не мꙋ дръствовати паче , е҆же подоба́етъ мꙋ́дръст вова́ти , н҄о мꙋдръствовати в цѣломꙋдрїи , ко мꙋж́до ꙗ҆́коже б҃ъ раꙁдѣлилъ е҆сть мѣ́рꙋ вѣры · ккккк ꙁаⷱ‍҇ , р҃ѳ · Ꙗ҆́коже б҄о въ е҆ді́номъ тѣлеси , мно́ги ѹ҆ды и҆́мамы , ѹ҆ды же вс҄и не то́жде и҆́мꙋть дѣ́ла нїе . такожде и҆ мно́ѕи е҆ді́но тѣло е҆смы ѻ҆ х҃ѣ , а҆ по е҆ді́номꙋ дрꙋгъ дрꙋгꙋ ѹ҆ди · ꙁаⷱ‍҇ , р҃і · И҆мꙋщꙋ же дарованїа по блгⷣти даⷩ‍҇нѣй намъ раꙁли́чна . а҆ще прⷪ‍҇рочьство по мѣрѣ вѣ́ры . а҆ще л҄и слꙋже́нїе , въ слꙋже́нїи , а҆ще ѹ҆чаѝ , въ ѹ҆че́нїи , а҆ще ѹ҆тѣшаѧѝ въ ѹ҆тѣше́нїи . подава́ ѧѝ в щедроⷮствѣ , и҆ в̾ простотѣ преⷣстоѧ́и со тща́нїемъ , ми́лꙋѧѝ съ добрымъ и҆ꙁволенї емъ . любы̀ н́е лицемѣ́рна , ненавидѧщи ѕлое , прилѣплѧ́ющесѧ бл҃гомꙋ . братолю́бїемъ дрꙋгъ къ́ дрꙋгꙋ любе́ꙁни , честїю дрꙋгъ дрꙋга бо́лша творѧ́ще . тщанїемъ не лѣ́ниви , дх҃омъ горѧ́ще , гв҃и рабо́тающе , ѹпова́нїемъ радꙋющесѧ , скорби терпѧ́ще , въ мл҃твѣ пребыва́юще , въ требованїи̑хъ ст҃ымъ прилежа́ще , стран нолю́бїа дръжащесѧ . блⷵвлѧ́ите гонѧ́щаѧ в҄ы . блⷵвите , а҆ не кленѣте · Радоватисѧ с ра дꙋющимисѧ , и҆ пла́кати съ пла́чющими , то́жде дрꙋгь , къ дрꙋгꙋ мꙋ́дръствꙋюще , не высо́каѧ мꙋ́дръствꙋюще , н҄о смире́ными ведꙋ щесѧ · Не быва́ите мꙋ́дри ѻ҆ себѣ , ни е҆ді́номꙋ же ѕл҄ о ꙁа ѕло̀ въꙁдаю́ще , промышлѧ́юще до́ браѧ преⷣ всѣми чл҃кы · А҆ще въꙁмо́жно е҆же ѡⷮ ва́съ съ всѣми чл҃ кы ми́ръ и҆мѣйте . н҄е себе ѡⷮмща́юще въꙁлю́бленїи н҄о дади́те мѣсто гнѣ́вꙋ · Пи́сано б҄о е҆сть , мн҄ѣ ѡⷮмще́нїе , а҆ꙁъ въꙁ̾дамъ , гл҃етъ г҃ь · А҆ще ѹ҆бо а҆лчеⷮ врагъ твои , ѹ҆хлѣ́би е҆го . а҆ще ли жа́жⷣетъ , напои е҆го , сїѐ б҄о творѧ̀ ѹ҆глїе ѻ҆́гнено собира́еши на главꙋ̀ е҆го непобѣжденъ быва́и ѡⷮ ѕла̀ , н҄о по бѣжда́и бл҃гимъ ѕло́е ·
Глⷡ‍҇а , г҃і · ꙁаⷱ‍҇ , ра҃і · Всѧ́ка дш҃а властемъ предержа́щимъ да повинꙋетсѧ . нѣсть бо вла́сть а҆ще не ѡⷮ б҃а сꙋщи ꙗ҆же вла́сти ѡⷮ б҃а ѹ҆чине ны сꙋтъ . Тѣмже противлѧ́аи́сѧ влас ти , бж҃їю повелѣнїю противлѧ́етсѧ . противлѧ́ющеи же сѧ , себѣ грѣхъ прїе́млютъ . кнѧ́ ѕи б҄о не́ сꙋтъ боꙗ҆́ꙁнь добрым̾ дѣломъ , н҄о ѕлымъ . хо́щеши же ли не боꙗ҆́тисѧ вла́сти; бл҃гое творѝ , і҆ и҆мѣти бꙋдеши похвалꙋ ѡⷮ не го . бж҃їи б҄о слꙋга̀ е҆сть тебѣ въ бл҃го́е . а҆ще ли ѕло́е твориши , бо́исѧ . не бо̀ беꙁ ꙋма̀ мечь но́ ситъ . бж҃їи б҄о слꙋга е҆сть , ѡⷮм̾сти́тель въ гнѣвъ ѕло́е творѧ́щемꙋ · тѣмже потре́ба повинова́тисѧ , не токмо ꙁа гнѣвъ , н҄о и҆ ꙁа съвѣсть . сего б҄о ради и҆ да́ни дае̑те . слꙋжи́тели б҄о бж҃їи сꙋть въ и́стое с҄е пребыва́юще . въꙁдади́те ѹ҆бо всѣмъ длъж́наѧ . е҆мꙋже ѹ҆бо ѹ҆ро́къ , ѹ҆ро́къ . а҆ е҆мꙋже да́нь , дань . а҆ е҆мꙋже страхъ , страхъ · И҆ е҆мꙋже честь , честь . ни е҆дїномꙋ же ничи́мже должни быва́ите . точію е҆же люби́ти дрꙋгъ дрꙋга · Лю бѧѝ б҄о дрꙋга , ꙁаконъ сконча̀ . е҆же б҄о не прелюбы̀ сътвориши , не ѹ҆бі́еши , не ѹ҆кра́деши , не лже свѣдѣтельстъвꙋеши , не похо́щеши , и҆ а҆́ще и҆на ꙁаповѣдь , в семъ словеси съвръшае̑т̾сѧ , въ е҆же въꙁлюбиши и҆скренѧго свое̑го ꙗ҆́коже самъ себе . любы̀ и҆скренемꙋ ѕл҄о не твори́тъ , и҆сполненіе ѹ҆бо ꙁако́нꙋ . любы е҆сть · И҆ сїе вѣдѧще вре́мѧ , ꙗ҆́ко ча́съ ѹ҆же намъ ѡⷮ сна̀ въстати · ꙁаⷱ‍҇ , рв҃і · Нн҃ѣ ѹ҆бо ближа́ишее намъ сп҃се́ нїе , не́жели е҆гда̀ вѣ́ровахомъ · Нощъ ѹ҆бо пре́иде , а҆ дн҃ь прибли́ жисѧ . ѡⷮложи́мъ ѹ҆бо дѣла темнаѧ , и҆ ѻ҆бле чемсѧ въ ѻ҆рꙋ́жїе свѣта . ꙗ҆́ко въ дн҃е бл҃гоѻ҆ б раꙁно да ходимъ , не къꙁлогласованїи и҆ пїа́ньст вы , не любодѣ́анїи , и҆ стꙋдодѣ́анїи не рве́нїемъ и҆ ꙁа̑вистїю . но ѻ҆блецѣтесѧ гм҃ъ нашимъ і҆с҃ хм҃ъ . и҆ плоти ѹ҆годїѧ не твори́те въ похоти ·
Глⷡ‍҇а , д҃і · Иꙁнемога́ющаго же ѻ҆ вѣ́рѣ ѹ҆твръжа́ите , не въ съмнѣнїе помышле́нїи . ѻ҆въ бо вѣрꙋетъ ꙗ҆́сти вс҄ѧ , а҆ и҆ꙁнемага́ѧѝ , ѕе́лїе да ꙗ҆́сть . Ꙗ҆́ды́и , не ꙗ҆дꙋщ́аго да не ѹ҆ корѧеⷮ . и҆ не ꙗ҆́ды́и , ꙗ҆́дꙋщ́аго да не ѻ҆сꙋжⷣаеⷮ . б҃ъ б҄о е҆го прїѧ́т̾ , т҄ы кто̀ е҆си сꙋдѧ́и чюждемꙋ рабꙋ; свое̑мꙋ гв҃и стоиⷮ , и҆ли па́дае̑тъ ста́неⷮ же . си́ленъ б҄о е҆сть б҃ъ поста́вити е҆го · ѻ҆въ ѹ҆бо расꙋжда́етъ дн҃ь чреꙁъ дн҃ь , ѻ҆́въ же сꙋ́дитъ на всѧкъ дн҃ь . ко́ждо свое̑ю̀ мы́слїю да и҆ꙁвѣствꙋ́етсѧ · ꙁаⷱ‍҇ , рг҃і · Мꙋ́дръствꙋѧ̑ѝ дн҃ь , гв҃и мꙋ́дръствꙋетъ . и҆ не мꙋдръствꙋѧ̑ѝ дн҃ь , гв҃и не мꙋ́дръствꙋетъ . и҆ ꙗ҆́дыѝ , гв҃и ꙗ҆сть , и҆ бл҃годаритъ б҃а . и҆ не ꙗ҆ды́и гв҃и , не ꙗ҆́сть , и҆ бл҃годариⷮ б҃а . никтоже б҄о насъ себѣ живетъ , и҆ никтоже себѣ ѹ҆мира́ етъ . а҆́ще ѹ҆бо живемъ , гв҃и живемъ . а҆́ще ѹ҆ мира́емъ , гв҃и ѹ҆ мира́емъ · А҆́ще ѹ҆бо живеⷨ , а҆́ще ли ѹ҆мираеⷨ гв҃и е҆смы · ꙁаⷱ‍҇ , рд҃і · На се б҄о х҃с и҆ оу́мре и҆ въскр҄се и҆ ѻ҆живе , да мр́ътвыми и҆ живыми ѻ҆бладаеⷮ · Ты же почто̀ ѻ҆сꙋжда́еши брата свое̑го · И҆лѝ т҄ы что̀ ѹ҆ ничижа́еши брата свое̑го; всѝ б҄о преⷣста́немъ сꙋдищꙋ хв҃ꙋ . пи́сано бо е҆сть , живꙋ а҆́ꙁъ глетъ г҃ь , ꙗ҆́ко мнѣ покло́нитсѧ в̾сѧ́ко колѣно , и҆ всѧ́къ ꙗ҆́ꙁы́къ и҆сповѣстьсѧ гв҃и · Тѣмже ѹ҆бо ко́ждо насъ ѻ҆ себѣ слово дастъ гв҃и . не ктомꙋ ѹ҆бо дрꙋгъ дрꙋга ѻ҆сꙋжда́емъ , н҄о сїе паче сꙋдите , е҆же не полагати приты́канїе братꙋ в собла̑ꙁнъ · Вѣмъ , і҆ и҆ꙁвѣщенъ е҆ смь ѻ҆ х҃ѣ і҆с҃ѣ , ꙗ҆́ко ничтоже скве́рно е҆го ради . точїю помышлѧ́ющемꙋ чт҄о скве́рно быти , ѻ҆́номꙋ скве́рно е҆сть . а҆́ще ѹ҆бо брашна ради браⷮ твои скръбиⷮ . оу҆́же не по любвѝ хо́диши . не бра́шноⷨ свои̑мъ того погꙋблѧ́и , ꙁа негоже х҃с ѹ҆мре . да не хꙋлиⷮсѧ ѹ҆бо ваше благо́е · Нѣсть бо црⷵтво бж҃їе , браш̾но и҆ питїе , но̑ правда и҆ ми́ръ , и҆ радость ѻ҆ дс҃ѣ ст҃ѣ . и҆же б҄о сими слꙋжиⷮ хв҃и , бл҃гоѹ҆го́денъ е҆сть бг҃ови , і҆ и҆скꙋ́ сенъ · чл҃комъ · ꙁаⷱ‍҇ , ре҃і · Тѣмже оу҆́бо ми́ръ въꙁлю́бимъ , и҆ ꙗ҆же къ соⷥ данїю дрꙋгъ къ дрꙋгꙋ . не браⷲна ради , раꙁа рѧ́и дѣ́ло бж҃їе · Всѧ̀ б҄о чи́ста , н҄ о ꙁло̀ чл҃кꙋ притыканїеⷨ ꙗ҆дꙋщ́емꙋ · добро̀ не ꙗ҆́сти мѧсъ , ни пити вина̀ , ни ѻ҆ немъже братъ твои притыка́етсѧ , и҆л҄и съблажънѧ́етсѧ , и҆л҄и и҆ꙁ немога́етъ . т҄ы вѣ́рꙋ и҆́маши . ѻ҆ себѣ самъ и҆мѣи прⷣе бг҃омъ . бл҃женъ не ѻ҆сꙋжда́ѧѝ себе , ѻ҆ не́мже и҆скꙋшаеⷮсѧ . а҆ съмнѧ́йсѧ а҆́ще ꙗ҆́стъ , ѻ҆сꙋжда́етсѧ , ꙁанѐ не ѡⷮ вѣры , всѧ́ко же е҆же не ѡⷮ вѣры , грѣхъ е҆сть . могꙋщ́емꙋ же васъ ѹ҆твердити , по бл҃говѣствованїю мое̑ мꙋ , и҆ проповѣданїю і҆с҃ хв҃ꙋ , по ѡⷮкрове́нїю та́ины , лѣт́ы вѣчными ѹ҆ млъча́нѣ , ꙗ҆́вльши же сѧ нн҃ѣ писа́нїи пррⷪ‍҇ческими , по повелѣнїю вѣчнаго б҃а , въ послꙋшанїе вѣ́ры , въ всѣхъ ꙗ҆́ꙁы́цѣхъ поꙁна́вшисѧ , е҆ді́нѣмъ премꙋ́дрыⷨ бг҃омъ і҆с҃ хм҃ъ , е҆мꙋже сла́ва въ вѣки а҆ми́нь ·
Глⷡ‍҇а , е҃і · ꙁаⷱ‍҇ , рѕ҃і · Дл́ъжни же е҆смы м҄ ы си́лнїи , не́мощи не мощныⷯ носити , и҆ не себѣ ѹ҆гажати , ко́жⷣо же ваⷵ бли́жнемꙋ да ѹ҆гажаеⷮ въ бл҃гое къ съꙁда́нїю · и҆бо и҆ х҃с не себѣ ѹ҆ годи . н҄о ꙗ҆коже е҆сть пи́сано , поноше́нїѧ поно сѧщих̾ тебѣ нападоша на́ мѧ . е҆ли́ка б҄о преⷣ написана бы́шѧ , въ на́ше накаꙁа́нїе прⷣенаписа́ шасѧ . да тръпѣнїеⷨ и҆ ѹ҆тѣше́нїемъ , писа́ нїи , ѹ҆ пованїе и҆́мамы . б҃ъ же тръпѣ́нїѧ и҆ ѹ҆тѣше́нїа да да́стъ ваⷨ то́жде мꙋ́дръство вати дрꙋгъ къ дрꙋгꙋ , ѻ҆ х҃ѣ і҆с҃ѣ . да е҆ді́но дꙋш́но , е҆ді́ными ѹ҆сты̀ сла́вите б҃а и҆ ѻ҆ц҃а г҃а на́шего і҆с҃ х҃а · ꙁаⷱ‍҇ , рꙁ҃і · Тѣ́мже прїемлите дрꙋгъ дрꙋга , ꙗ҆́коже і҆ х҃с прїѧⷮ ваⷵ въ сла́вꙋ бж҃їю · Гл҃ю же х҃а і҆с҃а слꙋжи телѧ бывша ѻ҆брѣꙁанїю по и́ стинѣ бж҃їи , въ е҆же ѹ҆твръдити ѻ҆бѣ́тованїѧ бж҃їа ѻ҆ц҃еⷨ . а҆ ꙗ҆ꙁы́комъ по млⷵти просла́вити б҃а . ꙗ҆коже е҆сть пи́сано , сего ради и҆сповѣмсѧ тебѣ въ ꙗ҆ꙁы́ цѣхъ г҃и , і҆ и́мени твое̑мꙋ пою̀ · И҆ паки гл҃етъ , въꙁвесели́тесѧ ꙗ҆́ꙁыцы , съ людми е҆го · И҆ паки , хвали́те г҃а вс҄и ꙗ҆́ꙁыцы , похва ли́те е҆го вс҄и людїе · И҆ па́ки і҆са́їа гл҃етъ , бꙋ детъ ко́рень і҆ес ̑ сеѻ҆въ , и҆ въста́ѧѝ владѣти наⷣ ꙗ҆ꙁы́ки , на того ꙗ҆ꙁыцы́ ѹ҆пова́юⷮ . б҃ъ же ѹ҆по ванїѧ , да и҆сплънит̾ васъ всѧ́коѧ радости и҆ ми́ра , въ вѣрѣ и҆ꙁбыточьствовати вамъ въ ѹ҆пова́нїи , си́лою дх҃а ст҃го · И҆ꙁвѣщенъ е҆смь бра тїе моа и҆ самъ а҆ꙁъ ѻ҆ васъ , ꙗ҆́ко и҆ сами в҄ы полни е҆сте бл҃гости , і҆ и҆споⷧ‍҇нени всѧ́кого ра́ꙁꙋма , могꙋ́ще і҆ и́нⷯѣ наѹ҆чити · др́ъꙁѣе же пи сахъ ваⷨ братїе моа ѡⷮ́ части , ꙗ҆́ко въспо мина́ѧ вамъ , ꙁа бл҃годать да́ннꙋю м҄и ѡⷮ́ бг҃а , въ е҆же быти м҄и слꙋжи́телю і҆с҃ хв҃ꙋ въ ꙗ҆́ꙁыцⷯѣ , сщ҃ен ́ нодѣи̑ствꙋю̑ща бл҃говѣствова́нїе бж҃їе . да бꙋдеⷮ приношенїе , е҆же ѡⷮ ꙗ҆́ꙁыкъ бл҃го прїа́тно , и҆ ѻ҆сщ҃енно дх҃омъ ст҃ымъ · ꙁаⷱ‍҇ , ри҃і · И҆́мамъ ѹ҆бо похвалꙋ ѻ҆ х҃ѣ і҆с҃ѣ ꙗ҆же къ б҃ꙋ . не смѣ́ю бо гл҃ати чт҄о , иⷯже не съдѣ́ а х҃с мною , въ послꙋшанїе ꙗ҆ꙁы́комъ , словоⷨ и҆ дѣломъ , въ си́ лѣ и҆ ꙁна́менїихъ и҆ чюдесѣхъ , си́лою дх҃а бж҃їѧ · Ꙗ҆́коже м҄и ѡⷮ і҆ерⷵли́ма и҆ ѻ҆крⷵтъ даже до и҆ллири́ка и҆сплънити бл҃говѣствова́нїе хв҃о . сице же пот̾ща́всѧ бл҃говѣстити , не и҆дѣже и҆мено васѧ х҃с , да не на чюжеⷨ ѻ̀снова́нїи съѕи́ждꙋ · Н҆о ꙗ҆́коже еⷵ пи́сано , и҆мⷤ‍ⷷъ не въꙁвѣстисѧ ѻ҆ неⷨ , тїи ѹ҆ꙁрѧⷮ . і҆ и҆же не ѹ҆слы́шаша , ѹ҆раꙁꙋмѣюⷮ · Тѣмже и҆ въꙁбраненъ быⷯ многажды прїити къ вам̾ . нн҃ѣ же ктомꙋ мѣста не и́мыи въ странахъ сихъ , жела́нїе же и҆мыѝ прїитѝ къ вамъ ѡⷮ мноⷢ‍҇ лѣтъ , ꙗ҆́ко а҆́ще пои̑д̀ꙋ въ и҆спа нїю . прїид̀ꙋ къ вамъ  . ѹ҆пова́ю б҄о ми́могрѧ дыи ви́дѣти васъ , и҆ вами проводитисѧ та́мо , а҆ще васъ прежде ѡⷮ части насы́щꙋсѧ . нн҃ѣ же грѧдꙋ̀ въ і҆ерⷵлиⷨ во слꙋ́женїе , ст҃ыⷨ бл҃говоли́ шѧ б҄о македо́нїѧ і҆ а҆ха́і̑а , ѻ҆бще́нїе нѣ́кое съ твори́ти , къ нищиⷨ ст҃ымъ живꙋщиⷨ въ і҆ерⷵ ли́мѣ · Бл҃говоли́ша б҄о , и҆ длъжни и҆́мъ сꙋть . а҆ще б҄о въ дх҃овныⷯ иⷯ причастникы быша ꙗ҆ ꙁы́цы , длъжни сꙋть и҆ въ пло́тьскиⷯ послꙋжити и҆́мъ . сїе ѹ҆бо скончавъ и҆ ꙁапечатлѣвъ иⷨ плоⷣ се́й , пои̑д̀ꙋ вами въ и҆спанїю . вѣм же ꙗ҆ко грѧдыи къ ваⷨ , въ и҆сплъне́нїе блⷵвенїѧ , бл҃говѣстїа хв҃а прїидꙋ̀ · ꙁаⷱ‍҇ , рѳ҃і · Молю же в҄ы братїе , гм҃ъ нашимъ і҆ с҃ хм҃ъ , и҆ любо́вїю дх҃а , съпоспѣшествꙋ́ите м҄и въ мл҃т вахъ ѻ҆ мнѣ къ б҃ꙋ , да и҆ꙁба́влюсѧ ѡⷮ про ти́влѧщих ми сѧ въ і҆ѹ҆де́и . да слꙋж́ба моа ꙗ҆же въ і҆ерⷵли́мѣ бл҃гопрїѧ́тна бꙋдеⷮ ст҃ымъ , да съ радостїю прїид̀ꙋ къ вамъ , во́лею бж҃їею , и҆ ѹ҆покоюсѧ съ вами . бг҃ъ же ми́ра съ всѣми ва́ми . а҆ми́нь ·
Глⷡ‍҇а , ѕ҃і · ꙁаⷱ‍҇ , р҃к · Врꙋча́ю же вамъ ѳиве́ю сестрꙋ на́шꙋ , сꙋщ́ꙋ слꙋжи́телницꙋ цр҃кви ꙗ҆же въ кег̾хре́их̾ , да прїимете ю҆̀ ѻ҆ гд҃ѣ дос тои̑нѣ ст҃ыⷨ , и҆ поспѣшествꙋ́ите е́и , ѻ҆ не́иже а҆́ще ѡⷮ васъ потребꙋ́етъ вещи . И҆бо и҆ сїѧ ꙁастꙋпница мно́гим̾ бысть , и҆ самомꙋ мн҄ѣ · цѣлꙋите приски́лꙋ и҆ а҆ки́ллꙋ , споспѣшника моѧ ѻ҆ х҃ѣ і҆с҃ѣ , и҆же по дш҃и мое́и своѧ вы́ѧ положиша , и҆́хже не аⷥ е҆́ді́нъ бл҃годарю̀ , н҄о и҆ всѧ̀ цр҃кви ꙗ҆́ꙁы́ческїѧ , и҆ дома́шнюю и҆хъ цр҃квь · цѣлꙋ́и те е҆пене́та въꙁлю́бленаго м҄и и҆же е҆сть нача́ токъ а҆хаі̆и ̀ въ х҃а · цѣлꙋите марїа́мъ , ꙗ҆́же мно́го трꙋдисѧ ѻ҆ насъ · цѣлꙋ́ите а҆ндро́ника і҆ и҆ѹ҆нїю , съроⷣники моа и҆ съплѣ́нники моѧ , и҆же сꙋть наро́читы въ а҆пⷵлѣхъ , и҆же и҆ прежде мене вѣ́роваша въ х҃а . цѣлꙋ́ите а҆м̾плі́ѧ въꙁлю́блен наго м҄и ѻ҆ г҃ѣ · цѣлꙋ́ите ѹ҆рвана , споспѣшника на́шего ѻ҆ х҃ѣ , и҆ стахі́а въꙁлю́бленаго м҄и ѻ҆ г҃ѣ · цѣлꙋите а҆пелеа и҆скꙋсна ѻ҆ х҃ѣ . цѣлꙋ́ите сꙋщихъ ѡⷮ а҆ристовꙋла · цѣлꙋ́ите и҆ родїѻ́на съ роⷣника мое̑го . цѣлꙋ́ите и҆же ѡⷮ нарки́сса сꙋщ́аа ѻ҆ г҃ѣ . цѣлꙋ́ите трифе́на и҆ трифо́са , трꙋжа́ю щихсѧ ѻ҆ г҃ѣ · цѣлꙋ́ите перси́дꙋ въꙁлюбленꙋю , ꙗ҆́же мно́го трꙋдисѧ ѻ҆ г҃ ѣ . цѣлꙋ́ите рꙋфа , и҆ꙁбра́ннаго ѻ҆ г҃ѣ , и҆ мт҃рь е҆го и҆ мою . Цѣлꙋ́ите а҆сиг̾кри́та , флего́нта , е҆рма , и҆ патро́ва , е҆рми́на , и҆ сꙋщꙋю с ними бра́тїю . цѣлꙋ́ите филоло́га , і҆ и҆ѹ҆лі́ю нире́ѧ , и҆ сестр̀ꙋ е҆го , і҆ ѻ҆лим̾па́на , и҆ сꙋща с ними вс҄ѧ ст҃ыѧ цѣлꙋ́и те дрꙋгъ дрꙋга лобꙁа́нїеⷨ ст҃ыⷨ · цѣлꙋю́тъ в҄ы вс҄ѧ цр҃кви хв҃ы . ꙁаⷱ‍҇ , рк҃а · Молю же в҄ы братїе блюди́тесѧ ѡⷮ творѧ́ щихъ распрѧ̀ и҆ раꙁдо́ры , чреⷥ ѹ҆че́нїа е҆мꙋже в҄ы наѹ҆чистесѧ , и҆ ѹ҆клони́тесѧ ѡⷮ нихъ · та ковїи б҄о гв҃и на́шемꙋ і҆с҃ х҃ꙋ не работаютъ , но свое̑мꙋ чре́вꙋ , и҆же бл҃гими словесы̀ и҆ блⷵвенї емъ прельща́ютъ срⷣца неꙁлобивыхъ · ва́ше б҄о послꙋшанїе , къ всѣмъ дости́же · ра́дꙋю же сѧ е҆же ѻ҆ васъ · хощꙋ ж́е васъ мꙋдрымъ ѹ҆бо быти въ бл҃гое , кроткоⷨ же въ ꙁлое · б҃ъ же ми́ра , да съкрꙋшиⷮ сатанꙋ̀ поⷣ ноги ва́ша въско́рѣ; Блгⷣть г҃а на́шего і҆с҃ х҃а с вами . цѣлꙋ́етъ в҄ы тимоѳе́и съпоспѣш́никъ мои , и҆ лꙋкїе , і҆ и҆а̑ссо́нъ , и҆ сосипа́тръ сроⷣник̾ мои . цѣлꙋю в҄ ы и҆ а҆ꙁъ тертїе , написа́выѝ посла́ нїе сїе ѻ҆ г҃ѣ . цѣлꙋ́ет̾ в҄ы га́їе страннопрїимецъ мо́и , и҆ цр҃кве всеѧ̀ · цѣлꙋе́тъ в҄ы е҆ ра́стъ строи́тель граⷣскїи , и҆ кꙋа́ртъ браⷮ · блгⷣть г҃а на́шего і҆с҃ х҃а съ всѣми ва́ми , а҆ми́нь .
Конеⷰ‍҇ посланїю к рі́млѧноⷨ . и҆́маⷮ в себѣ Глⷡ‍҇а ѕ҃і . а҆ ꙁаⷱ‍҇ цр҃квныⷯ , м҃д ·
