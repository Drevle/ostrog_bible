Скаꙁа́нїе и҆же къ ти́тꙋ , посла́нїе ст҃ого а҆пⷵла па́вла ·  Сїе посыла́етъ ѡⷮ никопо́лѧ, тамо б҄о ѻ҆ ꙁим̀ѣ . вина́ же посла́нїю сїѧ . въ кри́тѣ ѻ҆ста́ви ти́та . да ѹ҆стро́иⷮ по градо́мъ попы . мно́гим̾ же сꙋщимъ тамо начина́ ющимъ и҆ꙁвѣтомъ ꙁако́на прельща́ти лю́ди . сїе ѹ҆вѣдѣвъ па́велъ пи́шетъ къ титꙋ . и҆ пе́рвѣе ѹ҆бо бл҃годарѧ б҃а , ꙁа е҆го бл҃гоговѣ́иньство , скаꙁꙋет̾ ꙗ҆же ѻ҆ х҃ѣ вѣ́рѣ не но́вѣ быти , н҄о ѡⷮ в́ѣка ѹ҆гото́ванѣ , и҆ ѻ҆бѣтова́ннѣ е́й бывши ѡⷮ б́га ҃  . таже ѻ҆ поставле́нїи попо́въ и҆ сего̀ ѹ҆ чи́тъ , како и҆ каковыⷨ и҆мъ быти подоба́етъ . и҆ ꙁапрѣща́ти повелѣва́етъ е҆мꙋ противѧ́щиⷨсѧ ꙁдра́вѣи вѣ́рѣ , и҆ наипаче же сꙋщим̾ ѡⷮ ѻ҆брѣ ꙁ́анїа . вѣ́дѣти же кри́тѧнехъ ꙗ҆ко пра́ꙁдни сꙋть и҆ требꙋюⷮ прѣще́нїѧ . и҆ наѹ҆чи́въ вс҄ѧ бра́шна чи́ста быти чи́стымъ . и҆ каковѣм̾ быти подоба́етъ преꙁви́теромъ самѣмъ до́лж нымъ сꙋщимъ ѹ҆цѣломꙋ́дрѧти ю҆́нныѧ , ска ꙁꙋет же ка́ко подоба́етъ рабо́мъ слꙋжи́ти свои̑мъ влⷣкамъ . и҆ въ кра́тцѣ рещѝ въспомѧ нꙋвъ , ꙗ҆́ко сп҃ сова блгⷣть не ѡⷮ дⷧ‍҇ѣ насъ ѻ҆п равда̀ , н҄о свои̑мъ чл҃колю́бие̑мъ . и҆ ꙁавѣща́въ ꙁако́нныхъ сва́ровъ ѡⷮвраща́тисѧ , а҆ки неполе́ꙁныⷯ сꙋщихъ · Скаꙁꙋетъ е҆мꙋ по е҆же послати к нем̀ꙋ а҆рте́мꙋ , да и҆ са́м̾ прїидетъ к нем̀ꙋ · И҆ пове лѣва́етъ е҆мꙋ да ѹ҆чиⷮ и҆ своиⷯ до́брымъ дѣлоⷨ прилежа́ти . и҆ тако скончаваеⷮ посла́нїе ·

КЪ ТЇТУ ПОСЛАНЇЕ СТГО АПЛА па́вла ·
Глⷡ‍҇а , а҃ , ꙁаⷱ‍҇ , т҃ ·  Па́велъ ра́бъ бж҃їи , посла́нъник̾ і҆с҃ хв҃ъ , по вѣрѣ и҆ꙁбра́нныхъ бж҃їихъ , и҆ раꙁꙋмꙋ и҆́стины , ꙗ҆́же по бл҃говѣ́рїю ѻ҆ ѹ҆пова́нїи жи́ꙁни вѣ́чныа ю҆ же ѻ҆бѣтова̀ нело́жныи б҃ъ прежде лѣтъ вѣ́чныхъ . ꙗ҆́ви́ же въ вре мена̀ своѧ слово свое проповѣ́данїемъ , еже мн҄ѣ порꙋче́но бысть · По повелѣ́нїю сп҃си́телѧ нашего б҃а . ти́тꙋ при́сномꙋ ча́дꙋ , по ѻ҆́бщеи вѣ́рѣ , блгⷣть , млⷵть ми́ръ , ѡⷮ́ бг҃а ѡⷮц҃а , и҆ г҃а і҆с҃ х҃а сп҃са нашего · ꙁаⷱ‍҇ , т҃ · Сего̀ ради ѻ҆ста́вих тѧ въ кри́тѣ , да недо конча́наѧ и҆спра́виши , и҆ ѹ҆стро́иши по всѣ́хъ градѣ́хъ попы̀ , ꙗ҆коже тебѣ̀ а҆ꙁъ повелѣх̾ , аще кт҄о е҆сть непоро́ченъ , е҆ді́нои женѣ̀ мꙋж̾ чада и҆мы́и вѣ́рна , не въ ѹ҆коре́нїи блꙋда̀ . и҆ли непокори́ва . подоба́ет̾ б҄о е҆пи́скопꙋ беꙁ поро́ка быти , ꙗ҆коже бж҃їю строи̑телю , не себѣ̀ ѹ҆га жа́ю̑щꙋ , не де́рꙁꙋ , не напра́снивꙋ , не гнѣвли́вꙋ , не пїѧ́ницы , не бїи́цы , не скве́рностѧжа́ телнꙋ , н҄о страннолюби́вꙋ , бл҃голю́бцꙋ , цѣломꙋ дренꙋ пра́веднꙋ , препⷣбнꙋ , въꙁдержа́телънꙋ , посо́бъствꙋющꙋ по вѣ́рнемъ словесѝ ѹ҆ че́нїѧ , да силенъ бꙋдетъ ѹ҆тѣшити въ ꙁдравѣмъ ѹ҆че́нїи , и҆ противѧ́щаѧсѧ ѻ҆блича́ти , сꙋть б҄о мно́ꙁи непокори́ви , сꙋесло́вцы , и҆ ѹ҆мо́мъ прельще́ни , и҆ наипаче сꙋщеи ѡⷮ ѻ҆брѣ́ꙁанїа и҆хже подоба́етъ крѣ́пцѣ ѻ҆блича́ти и҆ ѹ҆ста̀ и҆х̾ ꙁагража́ти , и҆же вс҄ѧ до́мы раꙁвраща́юⷮ , ѹ҆ ча́ще ꙗ҆́же не подоба́етъ , скве́рнаго ра́ди прибы́т ка · Рече́ же нѣ́кто ѡⷮ нихъ сво́и и҆мъ прⷪ‍҇ркъ , кри́тѧне при́снолжи́вїи , ѕлїи ѕвѣ́рїе , ѹ҆тро́ бы пра́ꙁныѧ . свѣдѣтельство сїе и҆стиⷩ‍҇но е҆сть . сеѧ́ же ради вины̀ ѻ҆блича́и и҆хъ беꙁща́дно , да ꙁдра́ви бꙋдⷮꙋ въ вѣрѣ , не внима́юще і҆ѹ҆ де́искимъ ба́снемъ , ни ꙁа́повѣдемъ чл҃ческиⷨ . ѡⷮвраща́ющимсѧ ѡⷮ и́стинны̀ · ꙁаⷱ‍҇ , т҃а · Всѧ́ бо чи́ста чи́стымъ . ѻ҆скверне́ным же и҆ невѣ́рнымъ , ничто́же чи́сто , н҄о ѻ҆скверни́сѧ и҆ хъ и҆ оу́мъ и҆ съвѣсть . б҃а и҆сповѣдꙋютъ вѣдѣти а҆ дѣлы ѡⷮме́щꙋтсѧ е҆го . ме́рꙁцы сꙋще и҆ непо кори́ви , и҆ на всѧко дѣло бла́го неи̑скꙋсни ·
Глⷡ‍҇а , в҃ . Ты же гл҃и ꙗ҆же подобаеⷮ ꙁдра́вомꙋ ѹ҆че́нїю · Ста́рцемъ треꙁве́ном̾ быти , чи́стоⷨ цѣ ломꙋ́дреномъ , ꙁдра́въствꙋющимъ вѣ́рою , любо́вїю , терпѣ́нїемъ · Ста́рицамъ та́ кожде , чⷵтнымъ , въ ѹ҆краше́нїи ст҃олѣ́пнѣ , не клевети́вамъ , не вин̀ꙋ мно́гꙋ порабоще́намъ , доброѹ҆чи́телнам̾ , ꙗ҆ко да ѹ҆цѣломꙋдрѧⷮ ю҆́ныѧ . мꙋжелю́бицамъ бы́ти , чадолю́бицамъ , цѣломꙋ́ дренымъ , чи́стымъ , домы добрѣ правѧ́щимъ , бл҃гымъ , покарѧ́ющимсѧ свои̑мъ мꙋжемъ . да не сло́во бж҃їе хꙋлитсѧ и҆ ѹ҆че́нїе . ю҆́ната та́коже молѝ цѣломꙋ́дръствова́ти · ѻ҆ всемъ же саⷨ себѐ подаваѧ ѻ҆́браꙁъ добрыхъ дѣл̾ , въ ѹ҆че́нїи неꙁави́стнѣмъ , ѻ҆чище́нїи , нетлѣнїи , сло́вѣ ꙁдра́вомъ неꙁа́ꙁорномъ , неро́потномъ , да проти́вныи посрами́тсѧ , ничто́же и҆мѣѧ гл҃ати ѻ҆ насъ ѹ҆ко́рно · Рабоⷨ , свои̑мъ господе́мъ пови нова́тисѧ , ѻ҆ всемъ бл҃гоѹ҆ го́дномъ бы́ти , не прекосло́вномъ , не кра́дꙋщимъ , н҄о вѣ́рꙋ всѧкꙋ ꙗ҆влѧ́ющимъ бл҃гꙋ , да ѹ҆че́нїе сп҃сителѧ нашего б҃а ѹ҆краша́ютъ ѻ҆ всемъ · ꙁаⷱ‍҇ , т҃в · Ꙗ҆́ви́сѧ б҄о бл҃года́ть бж҃їѧ , сп҃си́телнаѧ всѣмъ чл҃комъ , накаꙁꙋ́ющи насъ , да ѡⷮве́р̾гшесѧ нече́стїѧ и҆ миръскихъ похоте́и , цѣломꙋ́дрено и҆ пра́ ведно и҆ бл҃говѣ́рно поживемъ въ нн҃ѣшнемъ вѣ́ цѣ , ждꙋще бл҃же́наго ѹ҆пова́нїѧ , и҆ ѧ҆вле́нїѧ сла́ вы вели́каго б҃а и҆ сп҃са на́шего і҆с҃ х҃а , и҆же да́лъ е҆сть себѐ ꙁа́ ны , да и҆ꙁба́вит ны ѡⷮ всѧ́кого беꙁ̾ꙁако́нїѧ , и҆ ѻ҆чи́ститъ себѣ̀ лю́ди и҆ꙁбра́ны . ревни́телѧ до́брымъ дѣ́ломъ · Сїѧ гл҃и и҆ молѝ , и҆ ѻ҆блича́и съ всѧ́цѣмъ повелѣ́нїем̾ . да никто же т҄ѧ преѻ҆би́дитъ и҆ли неради́тъ ѻ҆ тебѣ · Глава , г҃ · Въспомина́и тѣмъ начальствꙋю̑щимъ и҆ владѣю̑щиⷨ повинова́тисѧ и҆ покарѧ тисѧ . и҆ къ всѧ́комꙋ дѣ́лꙋ бл҃гꙋ гото́вом̾ бы́ти , ни е҆ді́наго хꙋлити , не сварли́вомъ бы́ти , н҄о ти́хомъ и҆ кро́ткомъ , и҆ всѧ́кꙋ ꙗ҆́влѧю̑щимъ кро́тость къ всѣмъ чл҃коⷨ · бѣхомъ б҄о и҆ногда̀ и҆ мы несмы́слени , и҆ непо кори́ви , и҆ прельще́ ни , рабо́таю̑ще по́хотемъ , и҆ сластемъ раꙁли́чнымъ , въ ѕло́бѣ и҆ ꙁа́висти живꙋще . ме́рꙁцы сꙋще , и҆ ненавидѧ́ще дрꙋгъ дрꙋ га · Є҆гда же бл҃годать и҆ чл҃колю́бїе ꙗ҆висѧ сп҃са нашего б҃а , не ѡⷮ дѣ́лъ праведныхъ , и҆́хже съ твори́хомъ м҄ы , н҄о по свое́й е҆го млⷵти , сп҃се насъ , ба́нею па́ки бытїѧ , и҆ ѻ҆бновле́ нїемъ дх҃а ст҃аго , е҆гоже и҆ꙁлїѧ на насъ ѻ҆би́лно і҆с҃ хм҃ъ , сп҃ сителемъ нашимъ , да ѻ҆правди́вшесѧ бл҃года́тїю е҆го , наслѣ́дницы бꙋ́демъ по ѹ҆пова́нїю жи́ꙁни вѣ́чныѧ · ꙁаⷱ‍҇ · Ча́до ти́те вѣ́рно сло́ во , и҆ ѻ҆ сихъ хощꙋ т҄ѧ и҆ꙁвѣща́ти , да пекꙋтсѧ до́брымъ дѣ́ломъ при лежати вѣ́ровав̾шеи б҃ꙋ · Сїѧ сꙋть поле́ꙁна чл҃ комъ и҆ добра̀ · Бꙋꙗ҆ѧ же стѧꙁа́нїѧ и҆ родосло́ вїѧ , и҆ рве́нїѧ , и҆ сва́ры ꙁако́нныа ѡⷮстꙋпаи · Сꙋть б҄о неполе́ꙁна и҆ сꙋе̑тна · Є҆ретика̀ чл҃ка по пе́рвемъ и҆ второ́мъ накаꙁа́нїи ѡⷮрица́исѧ , вѣ дыи ꙗ҆ко раꙁврати́сѧ таковыи , и҆ съгрѣша́етъ и҆ е҆сть самоѻ҆сꙋжденъ · Є҆гда послю̀ а҆рте́мꙋ къ тебѣ̀ , и҆ли тихи́ка , потщи́сѧ прїити къ мнѣ̀ въ никопо́ль , тꙋ бо сꙋдихъ ѻ҆ꙁимѣти . ꙁи́нꙋ ꙁако́нника , и҆ а҆поллоса , то́щно преⷣпослѝ , и҆ да ничтоже и҆́ма скꙋ́дно бꙋ́детъ · да ѹ҆чатъ же сѧ и҆ наши до́брымъ дѣ́ломъ прилежати въ нꙋ́жнаѧ требованїѧ , да не бꙋдⷮꙋ беспло́дни · цѣлꙋ́ютъ т҄ѧ и҆же съ мно́ю сꙋщїи вс҄и · Цѣлꙋ́и любѧ́щаѧ н҄ы ѻ҆ вѣ́рѣ , блгⷣть съ всѣми вами а҆ми́нь ·
Коне́цъ и҆же къ титꙋ посла́нїю · И҆́мать в себѣ Глⷡ‍҇а г҃ , а҆ ꙁачалъ цр҃ковныⷯ , д҃ ·
