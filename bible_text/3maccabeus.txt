ТРЄ́ТИЄ КНИ́ГИ МАКАВЄ́ИСКИ҆Є
Глⷡ‍҇а , а҃ · Филопатор же внегда ѹвѣдеⷡ‍҇ ѿ въꙁвращ̾шихсѧ бы́вшее ѿнѧ́тїе дръжи́мыⷯ ѿ него мѣстъ а҆нтїѻ́хомъ , и҆ ꙁаповѣда̀ всѣмъ во́емъ своиⷨ пѣшцемъ и҆ кон̾никомъ събра́тисѧ . вꙁѧ́т̾ же и҆ сестрꙋ̀ свою а҆рсино́ю , і҆ и҆ꙁы́иде въско́рѣ до рафїискихъ мѣстъ . и҆дѣже ѻ҆полчи́шасѧ во́и и҆же ѿ а҆нтїѻ́ха · Џеѻ҆до́тъ же нѣкто и҆сполнити преда́тельство ѹ҆мы́сли , поꙗ҆́тъ преⷣврꙋчен̾ныѧ е҆мꙋ крѣпча́ишїѧ ѻ҆рꙋжники , и҆ прїиде но́щїю къ птоломѣ́евꙋ станꙋ . ꙗ҆́ко да самъ ѹ҆бїетъ е҆го , и҆ в си́цевыхъ раꙁрешиⷮ бра́нь · Но̑ сего и҆ꙁведѐ досиѳе́и нарица́емыи сн҃ъ дрими́ловъ , и҆же бѣше ѿ ро́да і҆ѹ҆де́иска · Послѣдⷤе и҆ꙁмѣни ꙁако́ны ѿч҃ескїѧ , и҆ догмаⷮ и҆хъ ѿчюжди́сѧ . и҆ в него мѣсто неꙁна́ема нѣ́коего ꙁаключѝ въ ста́не томъ . е҆мꙋже слꙋчи́сѧ поⷣꙗ҆́ти ѻ҆наⷢ‍҇ болѣꙁньнꙋю смр҃ть · Съста́вленѣ же бы́вши бра́ни и҆ во́емъ а҆нтиѻ́ховымъ па́че мꙋжа́ющимсѧ · А҆рсино́а же беспреста́ни проходѧ́щи вои , съ ѹ҆миле́нїемъ и҆ слеꙁа́ми плете́нїе влⷵа раꙁрѣши́вши молѝ помощѝ себѣ мꙋжестве́нне , и҆ ча́да и҆ же́ны своѧ свободи́ти . ксемꙋ же ѻ҆бѣща̀ да́ти побѣди́вшимъ комꙋждо дв҄ѣ мна́сѣ ꙁла́та · И҆ та́ко сꙋпоста́томъ слꙋчи́сѧ , рꙋкосѣче́нїемъ побѣжде́номъ бы́ти , и҆ мно́гимъ копїедръжцемъ ꙗ҆́тоⷨ бы́ти . Ѹ҆дръжавши же побѣдꙋ ѕл҄о совѣтїѧ , сꙋди бли́жнѧѧ страны̀ пришеⷣ наѹ҆че́нїемъ ѹ҆тѣшити · сътвор же сїѧ , и҆ хра́мы и҆хъ да́ры ѹ҆красѝ , и҆ дарова , и҆ сего ради мꙋжествены поⷣрꙋчныѧ поста́ви · И҆ внегда же ѹ҆слы́шаша і҆ѹ҆де́и ѻ҆ си́хъ посла́ша ѿ проꙁви́теръ , и҆ старецъ къ филопато́рꙋ поꙁдравлѧ́ющиⷯ е҆го , и҆ дары приносѧ́щиⷯ , и҆ ѻ҆ слꙋчившиⷯсѧ бл҃гополꙋче́нїѧхъ съпраща́ющи · слꙋчисѧ е҆мꙋ паче провожделѣти да скорѣе к нимъ прїидет . е҆же и҆ бы́сть . и҆ пришеⷣ въ і҆ерⷵли́мъ , и҆ великомꙋ б҃ꙋ пожрѐ , и҆ блгⷣти въꙁда̀ , и҆ ꙗ҆́же лѣтъ б҄ѣ мѣстꙋ сътворѝ , и҆ вшеⷣ вне и҆ хꙋдожествꙋ и҆ бл҃голѣпїю е҆го ѹ҆сꙋмнисѧ . та́кожⷣе и҆ бл҃гочи́нїю храма ѹ҆диви́сѧ . и҆ съ вожделѣнїемъ ѕѣлным̾ въсхотѣ вни́ти въ ст҃ыню . ѻ҆ни же съпроти́вльшесѧ е҆мꙋ и҆ рѣша , ника́коже подоба́етъ бы́ти семꙋ . ꙁанѐ ниже ѿ рода на́шего лѣтъ е҆сть вни́ти та́мо , ниже всѣмъ і҆ере́ѻмъ , н҄о е҆ді́номꙋ прои̑гꙋменꙋ , и҆ всѣхъ а҆рхїере́ѻви , и҆ сїе е҆ді́ною лѣта . ѻ҆н̾ же ника́коже вѣсхотѣ гл҃ъ и҆хъ послꙋшати к̾семꙋ же и҆ ꙁако́нъ прочто́ша е҆мꙋ и҆ не ѻ҆ста́висѧ похотѣнїѧ свое̑го . н҄о гл҃аше , подоба́етъ рече вни́ти м҄и . а҆ще же ѻ҆ни лиша́ютсѧ си́цевыѧ че́сти , мнѣ же не подоба́етъ рече . и҆ въпроша́ше чт҄о ради приходѧ́щемꙋ е҆мꙋ въ всѧкъ хра́мъ ни е҆ді́нъ въꙁбранѝ сꙋщихъ · Нѣкто же непроꙁори́телно рече ѕл҄ѣ сїе сътворим е҆мꙋ . бы́вшꙋ же рече́нїю ѻ҆ семъ коеѧ ради вины̀ не подоба́етъ сїе , ѻ҆н̾ же рече ника́коже бꙋди сего̀ · Но подоба́етъ м҄и вни́ти и҆ хотѧ́щимъ иⷨ и҆ нѐ · И҆ереѻ́м же всѣми чю́вствы припаⷣшимъ , и҆ молѧ́щиⷨ вели́каго б҃а помощѝ и҆мъ в настоѧ́щеи и҆хъ нꙋжди , и҆ ѹ҆стремле́нїе ѕл҄ѣ нашеⷣшее премѣнити . и҆ внегда во́плю съ слеꙁа́ми хра́мъ наплъниша · Тогда и҆же по гра́де ѻ҆ста́вшїи ѻ҆ семъ смꙋти́шасѧ , і҆ и҆скочиша вн҄ѣ , беⷥвѣстно сїе полага́юще быти . та́кожⷣе и҆ ꙁаключе́ныѧ дѣвы въ черто́ꙁеⷯ съ ражда́ющими и҆ꙁбѣгша , и҆ пе́пеломъ и҆ пра́хомъ гла́вы посы́пахꙋ · рида́нїѧ и стена́нїѧ стогны и҆сполниша . и҆ проѹ҆готова́нныѧ въ срѣтенїе хорꙋгвѝ въꙁима́хꙋ и҆ стꙋды покрыва́хꙋ . и́нїи же ꙁабы́вши сїѧ , рыска́нїе бесчи́нно въ́ градѣ съста́виша . и҆ новорожде́ныѧ младе́нцы , к̾оим же и҆ матере и҆ пита́телницы ѻ҆ставлѧ́ющи сѣмо и҆ ѻ҆ва́мо , е҆ді́ны по доме́хъ , дрꙋꙁїи же по ст҃ынѧхъ беꙁъѻ҆бра́ꙁне въ превы́шнїи хра́мъ събира́хꙋсѧ . бѣше же раꙁли́чна моли́тва събра́нныхъ въ сїе непреподо́бное начина́нїе е҆го · К си́мъ же и҆ гражда́номъ дръꙁнꙋвшимъ не ѻ҆ста́вити е҆го съвръше́нне вни́ти т҄ꙋ . е҆мꙋже прои̑ꙁволе́нїе свое и҆сполнити помышлѧ́ющꙋ . и҆ пригласи́ша въѻ҆рꙋжи́тисѧ комꙋждо , и҆ мꙋжестве́нне наѹ҆ча́хꙋ по ѿч҃ескомъ ꙁако́нѣ ѹ҆мрѣти . и҆ сего ради ве́лїе смѧте́нїе сътвори́ша въ граде . е҆два же ѿ і҆ере́и и҆ преꙁви́теръ нѣцыи премѣни́ша и҆хъ на сїе моле́нїе пришеⷣше ста́ти . мно́жество же людїи ꙗ҆́ко и҆ пре́жде в си́хъ пребыва́ше молѧ́щисѧ . і҆ и҆же ѻ҆ цр҃и преꙁви́тери мно́го покꙋша́хꙋсѧ прегръдыи е҆го ѹ́мъ премѣни́ти , ѿ вожделѣнїѧ е҆го . ѻ́н̾ же ѹ҆бо дръꙁостне всѣхъ ѿсла̀ , и҆ къ вхожⷣенїю творѧ́ше ѻ҆пасе́нїе , съвръшити непщꙋѧ преⷣрече́ное . сїѧ же ѹ҆бо и҆же ѻ҆ немъ сꙋщїи ꙁрѧ́хꙋ . і҆ и҆ꙁмѣни́шаⷵ е҆же съ нашими приꙁыва́ти вс҄ѧ съдръжа́щаго . и҆ нашед̾шемꙋ беꙁако́нїю прегръдаго не преда́ти · Тогда ѿ раꙁли́чныхъ гла́совъ , и҆ бо́лѣꙁни наро́да быⷵ во́пль , и҆ непостоѧ́ненъ кли́чь . ꙗ҆́ко непщева́ти и҆мъ , и҆же не то́кмо бѣше чл҃комъ , н҄о и҆ стѣна́мъ , и҆ всемꙋ по́ждꙋ шꙋмѣнїе · и҆ прои̑ꙁволѧ́хꙋ тогда вс҄и ѹ҆н̾ше ѹ҆мрѣти , неже на мѣсто сїе ѻ҆скверне́нїе ви́дѣти ·
Глⷡ‍҇а , в҃ · Тогда ѹ҆бо а҆рхїереи нарица́е̑мыи си́монъ , проти́вꙋ хра́мꙋ преклони колѣна , и҆ рꙋцѣ просте́ръ бл҃гочиⷩ‍҇но творѧ́ше мл҃твꙋ сїю · Ги҃ г҃и цр҃ю нбⷵныи , и҆ влⷣко всѧ́кого ꙁда́нїѧ . ст҃ыи въ ст҃ыхъ само нача́лниче , вседръжи́телю , во́нми наⷨ и҆ꙁ̾неможенным̾ , і҆ и҆ꙁба́ви ѿ непреподо́бнаго , и҆ сквернаго и҆ не́мощїю ѻ҆гражде́ннаго , дръꙁости . ты бо съꙁда́выи вс҄ѧ , и҆ всѣхъ съдръжа́и , си́ленъ и҆ крѣпокъ е҆си , и҆ клѧ́твы , и҆ гръдости дѣ́ющимъ чт҄о сꙋдиши . ты̀ прежде беꙁако́нїе сътворших̾ , в них же и҆ гиган̾ти бы́ша и҆ силе и҆ мꙋжествꙋ ѹ҆пова́вшихъ растлѝ , наводѧ̀ и҆мъ беꙁмѣрнꙋю во́дꙋ . т҄ы прегръдаѧ творѧ́щихъ содо́млѧнъ , и҆ въ беꙁвѣстныхъ ѕло́бахъ бы́вшиⷯ ѻ҆гнемъ и҆ жю́пеломъ попалѝ , ѻ́браⷥ по нихъ быва́ющимъ ѻ҆ста́ви . т҄ы сверѣпаго фараѻ́на поработи́вша лю́ди твоѧ ст҃ыѧ і҆и̑л҃ѧ , раꙁли́чными и҆ мно́гими и҆скꙋсѝ мꙋ́ками . и҆ скаꙁа́лъ е҆си и҆мъ си́лꙋ твою , и҆ въ ѻ́нѣх̾ ве́лїю дръжа́вꙋ твою ꙗ҆виⷧ‍҇ е҆си , и҆ гонѧ́ща е҆го ꙁа люд̾ми твои̑ми съ колесни́цами и҆ наро́дъ мно́жествомъ ꙁаключѝ въ глꙋбинѣ мор̾стѣи . вѣрꙋющихъ же ти̑ всѧ́кого ꙁда́нїѧ силнѣ́ишемꙋ невре́дны преве́лъ е҆си . и҆же ви́дѣвше дѣла твоеѧ рꙋкѝ , въсхвали́ша тебе вседръжи́телѧ . т҄ы цр҃ю съꙁда́выи непроходи́мꙋю и҆ неи̑ꙁмѣри мꙋ ꙁе́млю , и҆ꙁбра́лъ е҆си градъ сїи , и҆ ѻ҆ст҃илъ е҆си мѣсто сїе и́мени твое̑мꙋ ничто́же требꙋющемꙋ , и҆ просла́вилъ е҆си въ ꙗ҆вле́нїи великолѣпїѧ съставле́нїе . сътвориⷤ‍ⷷ себѣ сїе къ сла́вѣ вели́це , и҆ хвале́нїю и́мени твое̑го ст҃аго . и҆ ѹбо любѧ̀ домъ і҆и̑л҃евъ и҆ꙁвѣсти́лъ е҆си , ꙗ҆́ко а҆ще бꙋдетъ вамъ съвраще́нїе , и҆ ѻ҆бы́иметъ васъ тѣснота̀ , тогда пришеⷣше въ мѣсто сїе помоли́тесѧ , и҆ ѹ҆слы́шꙋ мл҃твꙋ ва́шꙋ . и҆ ѹ҆бо вѣренъ е҆си і҆ и́стиненъ . понеже мно́гащи ѻ҆скорбленомъ бывшимъ ѿц҃емъ на́шимъ помо́же и҆мъ т҄ы въ нищетѣ , і҆ и҆ꙁба́вилъ е҆си ѿ вели́кихъ бѣдъ . мы́ же сїѧ нн҃ѣ ст҃ыи цр҃ю мно́гихъ ра́ди и҆ вели́кихъ нашиⷯ грѣховъ страждеⷨ , и҆ повинꙋемсѧ враго́мъ нашимъ , и҆ есмы̀ в не́мощехъ ꙗ҆́ко въ дн҃е ниꙁпаде́нїѧ · дръꙁости́выи же и҆ скве́рныи се́и начинаеⷮ похꙋли́ти на ꙁемлѝ въꙁвыше́нное мѣсто и́мени твое̑мꙋ ст҃омꙋ . а҆щеⷤ‍ⷷ и҆ жили́ще твое нб҃о нб҃си непристꙋпно чл҃комъ е҆сть . н҄о поне́же бл҃говоли́лъ е҆си сла́вꙋ твою в лю́деⷯ твоиⷯ і҆и̑л҃и и҆ ѻ҆ст҃илъ е҆си мѣсто сїе . да не ѻ҆сꙋдиши на́съ в нечистотѣ сиⷯ , ниже да погрꙋꙁи́ши насъ въ сквернѣ сихъ . даже не похва́лѧтсѧ ꙁако́нопрестꙋпнїи въ дꙋши и҆хъ , м҄ы попра́хомъ хра́мъ ст҃ыни , ꙗ҆́коже попираютсѧ храмы мер̾ꙁостеи , и҆хже т҄ы ѻ҆мраꙁи́лъ е҆си · ѻ҆ста́ви грехи наша , и҆ раꙁрⷣꙋши непра́вости наша , и҆ ꙗ҆ви млⷵть твою в ча́съ сїи . скоро да варѧт̾ н҄ы щедроты̀ твоѧ . и҆ даи же хва́лы въ ѹста̀ стра́ждꙋщиⷯ и҆ съкрꙋше́нныхъ дш҃ами , сътвори́выи намъ миръ ѿсю́дꙋ · Всеви́децъ же  , и҆ прежде всѣхъ ст҃ыи въ ст҃ых̾ ѹ҆слы́ша мл҃твꙋ смире́нїѧ . и҆ хꙋло́ю и҆ беꙁстꙋдїем̾ вельма въꙁнесеннаго ѹ҆ꙗ̑ꙁвѝ  , ѿсю́дꙋ и҆ ѿѻ́нюдꙋ горды́нѧ е҆го , ꙗ҆́коже вѣтромъ тро́сть . и҆ на пожди ктомꙋ беꙁъчи́нне лежа́ти ѹ́дами расла́бленнꙋ , ниже прогласи́ти могꙋщи . пра́веднымъ б҄о бѣше ѹ҆ꙗ̑ꙁве́нъ сꙋдоⷨ . ѿню́дꙋже дрꙋꙁи е҆го и҆ тѣла стра́жїе внеꙁапꙋ и҆ въско́рѣ ви́дѣвше ѻ҆бъе́мшꙋю е҆го бо́лѣꙁнь . въꙁбоѧ́шасѧ да не живота гоньꙁнет̾ , въско́рѣ е҆го и҆ꙁ̾влеко́ша вн҄ѣ , и҆бо нашеⷣшимъ ѹ҆ꙗ̑ꙁве́ни стра́хомъ · Послѣде же прише́дъ в себѣ , н҄о никакоже в̾ покаа́нїе прїиде . ꙁапрети́ же ѻ҆ семъ , и҆ съ преще́нїемъ го́ркимъ ѿи́де . пришеⷣ же въ е҆гѷпетъ ꙁло́бою ѻ҆дръжимъ , съ преⷣрече́нными прича́сники , і҆ и́ными всеѧ̀ пра́вды ѿлꙋчеⷩ‍҇ными . не то́кмо бесчи́сленными стꙋдодѣѧ́нїи довлѧ́ше . н҄о и҆ на толи́ко бестꙋдїе въꙁы́иде , ꙗ҆́коже бѣдне вѣща́нїе въ мѣстехъ всѣхъ съста́вити . и҆ мно́ꙁи дрꙋꙁи вꙁира́юще на црⷵкое похотѣнїе , и҆ сїи послѣдова́ша ѻ́наго ꙁл҄охотѣнїю . и҆ преⷣста́ви цр҃ь нароⷣнꙋ на ꙗ҆́ꙁы́къ і҆ѹ҆де́искїи и҆ꙁдати ненависть . повелѣ на столпѣ въ дворѣ поста́вити и҆дола , и҆ пригвоꙁдѝ писа́нїе , е҆же ни е҆ді́наго не жрꙋщихъ въ ст҃аѧ и҆хъ вни́ти . всѣх же пожръшихъ вписа́ти в лю́ди , и҆ въ слꙋже́бныи чи́нъ поста́вити . съпроти́в же гл҃ющихъ нꙋждею ꙗ҆́вши живота̀ лиши́ти . и҆сповѣда́вших же своѧ и҆мена , наꙁнаменова́ти в тѣло кїс̾совымъ ли́стомъ въ ѻ҆гнѝ раже́гши . е҆же е҆сть ꙁна́менїе деѻ҆ни́сово , и҆ ѿлꙋчи́ти в рабъство . н҄о да не всⷨѣ ѿринове́нъ ꙗ҆́витсѧ поⷣписа̀ . а҆ще же нѣцыи ѿ нихъ прои̑ꙁво́лѧтъ по наꙁнаменова́нїю воꙁврати́тисѧ къ пожре́нїю , си́хъ ра́вныхъ гражⷣан̾ства а҆леѯан̾дрїискаго сътворю быти . Тѣмже ѹ҆бо е҆ді́ны бл҃гочестїѧ своѧ нивъчто́же вмѣнѧ́ющи , съ радостїю себе вда́ша . мнѧ́щи себѣ великоѧ нѣкоѧ причасти́тисѧ по́чести ѿ сꙋщаго съжи́тїѧ цр҃ьска . мно́жаишїи же рода дш҃ею ѹ҆крѣпи́вшесѧ не раꙁлꙋчи́шасѧ бл҃гочестїѧ , н҄о сребреники ꙁа живо́тъ ѻ҆беща́ша въ и҆ꙁмѣне́нїе дати . даже то́кмо и҆мена̀ ѿ написа́нїи свободѧ́тъ . въ бл҃гоѹ҆пова́нїи же бы́ша помощъ полꙋчи́ти . а҆ ѿлꙋчи́вшихъ же сѧ ѿ ниⷯ гнꙋша́хꙋсѧ и҆ ꙗ҆́ко ра́тниковъ ро́да свое̑го сꙋди́ша , такожⷣе и҆ ѻ́бщаго съжи́тїѧ и҆ бл҃годѣѧ́нїѧ лишахꙋ ·
Глⷡ‍҇а , г҃ · Иже сраꙁꙋмѣ ꙁлоби́выи цр҃ь , и҆ в̾ толи́ко раꙁгнѣва́нїе прїиде . ꙗ҆́ко не то́кмо на ꙗ҆же въ а҆леѯан̾дрїи гнѣвъ сво́и покаꙁа . н҄о и҆ на и҆же въ странѣ то́и тѧ́жце раꙁгнѣ́васѧ и҆ съпротивисѧ . повели́телем же потщав̾шимсѧ всⷯѣ събра́ти в̾кꙋпꙋ , и҆ гор̾ча́ишею смр҃тїю живота̀ лиши́ти · Си́м же бы́вшимъ вѣсть бѣдна прои̑ꙁыиде на роⷣ і҆ѹ҆де́искїи . и҆ чл҃комъ ꙁл҄омꙋдръствꙋ́ющимъ ѻ́браꙁъ и҆ ꙁда́нъ бы́сть въ ꙁлотворенїа ꙁакоⷩ‍҇ . ꙁанѐ мнѧ́хꙋ и҆хъ въꙁбранѧ́ти ѿ ꙁако́нъ · Но і҆ѹ҆де́и бѣхꙋ съхранѧ́юще къ цр҃емъ нераꙁвра́тно бл҃гораꙁꙋмїе и҆ вѣрꙋ , чествꙋ́юще б҃а и҆ ꙁако́на е҆го съдръжа́щесѧ . бесчи́ныѧ же ѿлꙋча́хꙋ ѿ себѐ , е҆ꙗ҆́же ради вины̀ в нѣкои̑хъ ꙗ҆влѧ́хꙋсѧ съпроти́вны · Правеⷣных̾ же бл҃годѣа́нїемъ всѣмъ чл҃комъ съжи́тїе ѹ҆краша́шесѧ , и҆ бл҃говолен̾ны ѿ ни́хъ пребыва́хꙋ . и҆ноплемен̾ницы же ника́коже въменѧхꙋ бл҃годѣанїѧ и҆хъ похва́лнаго въ всⷯѣ  , растоѧ́ни ра́ди въ поклоненїи и҆ пи́щи . и҆ ѹ҆ничижа́хꙋ гл҃юще , ꙗ҆́ко сїи чл҃цы ниже цр҃ю ниже воеⷨ подобно жрътвꙋ творѧⷮ . ꙁл҄охитрены же быти нарицахꙋ , и҆ великимъ ве́щемъ съпроти́вны , и҆ несътерпи́мымъ ѻ҆бъꙗ҆́ша враждова́нїемъ · Є҆́л̾лини же ничи́мже сꙋще ѻ҆биди́ми ѿ них̾ по гра́дѣ , ви́дѣша смѧте́нїе нечаан̾но на ни́хъ , и҆ съпоможенїѧ непот̾кновена бы́ша иⷨ . н҄о помощѝ не въꙁмого́ша . мꙋчи́тел̾ско б҄о бѣше повеле́нїе , и҆ ѹ҆теша́хꙋ нꙋж́дꙋ и҆мꙋщихъ и҆ преити сїѧ въскорѣ гл҃ахꙋ . не преⷣста́ти б҄о сицевомꙋ беꙁꙋмномꙋ смѧтенїю въчто̀ · Та́коⷤ‍ⷷ и҆ нѣцїи дрꙋѕи и҆ сосѣди съкꙋп̾ствꙋю̑щеи та́и нѣ́кїѧ по́мощи вѣрны подаа́хꙋ съи̑стерꙁати и҆хъ ѿтꙋдꙋ . и҆ е҆ли́ко въꙁмо́жно къ ꙁастꙋпленїю ѻ҆беща́хꙋ · ѻ҆н̾ же ѹ҆бо по настоа́щемꙋ бл҃годеньствїю раꙁгордева́ѧсѧ , и҆ не ꙁрѧ вели́каго б҃а дръжа́вы . неп̾щꙋѧ вы́нꙋ въ сицевомъ пребы́ти ѕл҄осъвѣтїи . написа̀ на́ нѧ посла́нїе  · Цр҃ь п̾толомѣи филопаторъ сꙋщимъ въ е҆гѷпте , и҆ по мѣстахъ страти́гомъ и҆ стратила́томъ радоватиⷵ , и҆ ꙁдрав̾ствова́ти . ꙁдраⷡ‍҇ствꙋ́ю же и҆ а́ꙁъ са́мъ и҆ ве́щи на́ши . ѻ҆ и́же въ а҆сїи бы́вшїѧ намъ ра́ти ю҆же да вѣсте и҆ в҄ы ꙗ҆ко бого́въ съпоборенїемъ и҆ на́шею си́лою непобѣди́ма бы́ша · тѣмже м҄ы хотѧ́щи на бл҃года́тныи конецъ привести по да́рꙋ , не нꙋждею копѣи . н҄о смиренїем̾ и҆ мно́гимъ чл҃колю́бїемъ . и҆ ѹ҆строи̑ти живꙋщаѧ въ ѹ҆́доли сѷрїи , и҆ финикїи ꙗ҆́ꙁы́ки . бл҃го твори́ти же ра́достне і҆ и́же по гра́дехъ жерцемъ раꙁдѣлѧ́ющи и҆мъ дары мно́ги · Провожделѣхомъ и҆ въ і҆ерⷵлиⷨ вни́ти , и почестѝ хра́мъ сꙋемꙋдреныхъ . ѻ҆ни́ же никогда̀ хотѧ́щи преста́ти свое̑го нераꙁꙋмїѧ . сло́вом̾ ѹ҆бо прїа́ша на́ше прише́ствїе , дѣтелїю же лестне . и҆ провожделѣвшимъ на́мъ внити въ храⷨ и҆хъ , и҆ лѣ́потными , и҆ добрѣ́ишими да́ры чествова́ти · ѻ҆ни́ же дре́вними го́рдостьми носи́ми въꙁбрани́ша намъ вни́ти , и҆ н҄ивочтоже въмѣни́ша на́шꙋ че́сть . и҆́мже и́мамы къ всѣмъ чл҃ком̾ чл҃колю́бїе . и҆же і҆ и҆ꙁвѣстно покаꙁа́ша к на́мъ ꙁлораꙁꙋмїе , точїю непщꙋ́ющи бы́ти са́ми роⷣ бл҃гъ , и҆ цр҃емъ і҆ и́хъ добродѣ́лателемъ съпротивлѧ́ющесѧ ничто́же пови́ннаго хотѧ́ще носи́ти . мы́ же сихъ беꙁꙋмїемъ ѻ҆бъꙗ҆́ти бы́вше съ побѣ́дою въꙁврати́хомсѧ , и҆ въ е҆гѷптѣ всⷨѣ ꙗ҆ꙁы́комъ любочл҃чне срѣтившимъ ꙗ҆́коже лѣтъ б҄ѣ сътвори́хомъ и҆мъ . та́ко и҆ всѣмъ и҆же ѿ ро́да и҆хъ сꙋщимъ непамѧтоꙁло́бїе скаꙁахом̾ вы́нꙋ . ра́ди съпоборенїѧ и҆ древних̾ несчи́сленыхъ ве́щеи врꙋченыхъ иⷨ , и҆ дер̾ꙁнꙋвшихъ съ простостїю . н҄о и҆ꙁмѣнити въсхотѣхомъ и҆хъ ѿтꙋ́дꙋ , и҆ прича́стники гражан̾ства а҆леѯа́ндрїискаго сподоби́ти . та́коⷤ‍ⷷ и҆ съслꙋженїѧ вѣчнаго жре́чества прїа́ти . ѻ҆ни́ же съпроти́вныа прїѧ́ша ра́ꙁмыслы , и҆ сърасленымъ ѕл҄онра́вїемъ до́брое ѿринꙋша , и҆же прⷵно въ ꙁло́е ѹ҆клонѧющесѧ . не то́кмо ѿврати́ша нече́стно гражан̾ство , н҄о и҆ гнꙋшаюⷮсѧ словоⷨ и҆ дѣ́ломъ і҆ и́же в ни́хъ малыⷯ к на́мъ нелестне прилежащихъ . и҆ по всѧ́къ ча́съ ча́юще на́съ въско́ре нестро́инымъ жи́тїем̾ съврати́тисѧ съ и҆справленїи . тѣм̾же си́хъ ради ви́нъ и҆ дѣа́нїи по всемꙋ ѻ҆́браꙁꙋ съпротивлѧ́ютсѧ наⷨ . и҆ м҄ы прораꙁꙋмѣва́ющи да не когда̀ вни́деⷮ намъ нѣ́каѧ внеꙁапость посеⷨ смѧтенїе , си́хъ ради нечести́вых̾ по хреб̾тꙋ предатель · мы́ же и҆мамы варва́ри во́и . тѣм̾же ѹ҆бо повелѣва́емъ внегда̀ прїидетъ к ва́мъ посла́нїе сїе , въскорѣ въ е҆ді́нъ дн҃ь наꙁнаменова́нныхъ събра́вши , съ жена́ми , и҆ ча́ды хꙋлне и҆ сра́мне посли́те к на́мъ въ ѹ҆́ꙁахъ желѣꙁныⷯ ѿ всюдꙋ ѻ҆кова́нныхъ . въ смр҃ть досто́инꙋю и҆ страⷯ ѕломыслѧ́щиⷯ . нестрое́нїа раⷣ‍ꙵ · По ꙁамꙋченїю же сиⷯ въ прочее времѧ ѹ҆строиⷨ намъ ве́щи въ бл҃гочи́нїе , и҆ лꙋчшиⷨ ꙁавѣщанїеⷨ и҆спра́вѧтсѧ · Но а҆ще кт҄о съкрыеⷮ нѣ́коего і҆ѹ҆деа́нина , ѿ ста́ра да́же до младе́нца с̾сꙋщаго , прелютеишими мꙋ́ками ѹ҆мꙋ́ченъ бꙋдетъ беⷥ ми́лости . а҆ще же и҆ꙁвѣстиⷮ кт҄о хотимое , сїи прїиметъ бога́т̾ство въпаⷣшаго . е҆ще же и҆ ѿ цр҃ьска сребра̀ дра́хмъ дв҄ѣ ты́сѧщи , и҆ свобо́дою вѣнчаеⷮсѧ · Всѧ́ко же мѣсто и҆дѣже а҆ще ѻ҆брѧ́щетсѧ крыющи і҆ѹ҆де́а пꙋсто и҆ ѻ҆гнемъ съж̾жено да бꙋдетъ , и҆ всѧкаго мр҃тваго е҆́стества , и҆ всего неключи́маго прича́стно да бꙋдетъ въ вѣчное врѣмѧ . и҆ посла́нїѧ же ѻ҆́браꙁъ си́це напи́санъ бы́сть ·
Глⷡ‍҇а , д҃ · И внегда̀ прїиде повеленїе сїе въ кꙋю любо странꙋ̀ . тогⷣа ꙗ҆ꙁы́цы нароⷣне составлѧ́хꙋ пирова́нїѧ съ восклица́нїем̾ и҆ ра́достїю . ꙁанѐ древле ѹ҆готова́шасѧ мы́слїю на ѻ҆жесточенїе си́хъ . нн҃ѣ же съ де́рꙁостїю и҆ ꙗ҆вленымъ ѿриновенїемъ начина́хꙋ · И҆ѹ҆деѻⷨ же бѣше несътерпи́мъ плаⷱ‍҇ , и҆ ѕѣ́ло рыда́телен̾ съ слеꙁа́ми во́плѧ и҆ стена́нїемъ . ꙗ҆ко ѻ҆жести́тисѧ срⷣцемъ и҆хъ ѿ всю́дꙋ , вс҄е смѧтенїа ради и҆ нечаа́ннаго и҆ внеꙁапаго ѻ҆сꙋжⷣенїѧ црⷵка , въ поги́бель · И҆ не бы́сть кои ꙁа́конъ , и҆л҄и граⷣ , и҆л҄и повсю́дꙋ вселе́нное мѣсто , и҆же ст҃ыхъ плачⷶ и҆ рыда́нїѧ и҆хъ не и҆сполни́сѧ · Си́це б҄о го́ркимъ прилежа́нїемъ дш҃и ѿ страти́говъ и҆же по гра́дехъ в̾кꙋпѣ посила́хꙋсѧ къ цр҃ю . ꙗ҆́коже неи̑ꙁреченныхъ ради мꙋче́нїи и҆ нѣ́кто и҆мъ ѿ вра́гъ и҆хъ вꙁима́ющи преⷣ ѻ҆чи ѻ҆б̾щꙋю млⷵть , помышлѧ́ющи беꙁ̾вѣстныи и҆хъ жи́тїѧ конецъ . и҆ даже когда̀ і҆ и҆мъ не слꙋчи́тсѧ сїе . слеꙁаⷨ трескор̾бным̾ вда́ша себѐ . ведѧ́ше бо сѧ ста́рець мно́жество седи́нами ѹ҆бѣлени , и҆ ѿ ста́рости слѧчены  . ведꙋщїи же с нꙋждею бесра́мне на́ нѧ гл҃ахꙋ въско́рѣ шествова́ти . ѻ҆ниⷤ‍ⷷ претыка́ющесѧ бѣжати понꙋжда́хꙋсѧ · Та́коже и҆ посѧг̾шїи секра́ты къ жи́тїю съѻ҆б̾щенїа ю҆́ноты , въ веселїѧ мѣсто и҆ ѹ҆тѣшенїѧ прїѧ́ша пла́чь . и҆ пра́хомъ ми́роѹ҆ха́н̾ныѧ вла́сы посы́паша . и҆ ѿкровены ведо́ми бы́ша , рыда́нїе въ мѣсто пѣнїи весе́лыхъ въкꙋпѣ начина́хꙋ . ѻ҆бъꙗ҆́ти б҄о бы́ша и҆ноꙗ҆́ꙁы́чныхъ мꙋченїѝ , и҆ свѧꙁа́ни нароⷣне и҆ влекоми бы́ша съ нꙋж́дею даже къ кораблю всаже́нїѧ · Та́коже и҆ сꙋпрꙋги си́хъ въ ю́ношескоⷨ во́ꙁрасте ѹ҆́жа въ венец̾ мѣсто на шїѧⷯ и҆мѣша , и въ мѣсто веселїа и҆ младе́нческа похвале́нїа въ про́чїи дн҃и бра́ка рыданїемъ провождахꙋ . ꙁане при нога́хъ ѹ҆жѐ ви́дѧще а҆́дъ лежа́щь · Ведени же бы́ша ꙁвѣри́нымъ ѻ҆́браꙁомъ въ ѹ҆́ꙁахъ желѣ́ꙁных̾ , и҆ ѹ́жахъ . и҆ е҆ді́ни ѹ҆бо ꙗ҆рмомъ корабльнымъ пригвождени бы́ша шїѧми . и҆нїи же ꙁа но́ги нерастерꙁа́ными пꙋтами ѹ҆крѣплени . е҆ще же на́ипаче ча́стыми дщица́ми ѻ҆бложени , да́же ѿвсю́дꙋ помрачаⷮсѧ и҆ не ѹ҆ви́дѧтъ свѣта · Веденїе же въ всемъ плове́нїи ꙗ҆́ко преда́телем̾ твори́ша . сим̾ же на гл҃емѣи ладїи веденомъ бы́вшимъ , и҆ повеленїю съвершившꙋсѧ по вожⷣелѣнїю црⷵкꙋ . повелѣ же и҆хъ прⷣе гра́домъ в̾ конорыстателномъ мѣсте поста́вити , просто въ ѻ҆б̾меренїю . къ ѻ҆́браꙁꙋ всѣмъ в̾ходѧ́щимъ въ граⷣ , та́коже і҆ и҆сходѧ́щимъ въ странꙋ̀ , да не ꙁл҄омꙋ дръствꙋ́ютъ , и҆́мже ни́же во́емъ свои̑мъ приѻ҆бщѝ , ни́же ѿнꙋдь иⷯ сподоби́ти кое̑го покро́ва . ꙗ҆́коже быⷵ сїе слы́ша цр҃ь ꙗ҆ко нѣ́цїи ѿ ро́да и҆хъ и҆ꙁ гра́да та́и и҆схожда́хꙋ частѣе , е҆же ѹ҆тѣши́ти бра́тїю и҆хъ въ нꙋжди , и҆ стра́сти сꙋщихъ . раꙁ̾гнѣвасѧ ѕѣло̀ , и҆ повелѣ съ прилежа́нїеⷨ и҆ сим̾ ѻ҆́нѣхъ ѻ҆́браꙁом̾ сътвори́ти , да не ѹ́ймꙋтъ н҄и е҆ді́ноѧ же мꙋ́ки ѻ҆нѣхъ . ксемꙋ же написа́ти всѧ́ко колѣно по и҆мени , гл҃ющи , и҆бо не по преⷣвъꙁвѣщен̾нои краⷮко рабо́тѣ дѣл̾ тѧжча́ишихъ съгрѣши́вшимъ сътворю̀ · но нн҃ѣ но́воповелен̾ными совѣты съвръшене е҆ді́наго ча́са всⷯѣ повелѣва́ю погꙋби́ти · Бы́сть же ѹ҆бо си́хъ пописа́нїе съ прилѣжнымъ тща́нїемъ , и҆ съ при́сно че́стнымъ сѣда́нїемъ ѿ восто́къ сл҃нца да́же до ꙁа́падъ . и҆ не въꙁмого́ша кон̾ца сътвори́ти въ дн҃ех̾ четы́редесѧ́тиⷯ · Цр҃ь же вы́нꙋ ѕѣлне ра́достїю и҆сполнѧ́шесѧ , и҆ пи́ръ всѣмъ и҆́доломъ состави . ꙁане прельщенъ б҄ѣ дале́че ѿ и҆́стиннаго ра́ꙁꙋма , и҆ скверныма ѹ҆стнама , нѣмаѧ и҆ не могꙋщаѧ гл҃ати и҆мъ , и҆л҄и дви́гнꙋтисѧ хвалѧ́ше . вели́комꙋ же б҃ꙋ неподобнаѧ скверны гл҃а · По преⷣреченаго же вре́мени прехожденїю , приноша́хꙋ книⷤницы цр҃еви и҆ꙁвѣщенїѧ е҆же ника́коⷤ‍ⷷ мощѝ пописа́нїе і҆ѹ҆де́и сътвори́ти . несъчи́сленаго ради иⷯ мно́жества . ꙁанеже ѹ҆бо сꙋть по и҆ныхъ странахъ множа́ишїи , і҆ и́нымъ же по домохъ състоа́щимсѧ , и҆́ным же по твердынѧхъ . ꙗ҆́ко не воꙁмощи ѿнюⷣ всѣмъ и҆же въ е҆гѷптѣ страти́гом̾ сътвори́ти сего · Цр҃ь же ꙁапрети и҆мъ жесточа́е , мнѧ̀ дарова́нныⷯ бы́ти иⷯ , и҆ сего ради ѻ҆стави́вшихъ ѹ҆бѣщи иⷨ въ тверды́нѧ . н҄о слꙋчисѧ и҆мъ иꙁвѣсте е҆го ѻ҆ семъ ѹ҆вѣрити . гл҃ющи со ѻ҆бъꙗ̑вленїемъ . и҆б҄о хартїи ѹ҆жѐ и҆ писа́телнымъ тростемъ ѻ҆скꙋдѣвати и҆́миже съвершити сїе · Сїеⷤ‍ⷷ б҄ѣ дѣ́ло промышленїѧ неѻ҆сѧꙁа́емаго и҆ помага́ющаго и҆мъ съ нб҃си б҃а ·
Глⷡ‍҇а , е҃ · Тогда̀ цр҃ь тѧⷤце и҆спол̾нисѧ гнѣва , и҆ крꙋчи́ны по всемꙋ̀ непремѣнне , и҆ приꙁва̀ е҆рмона сло́номъ нача́лника , и҆ повелѣ въ грѧдꙋщїи дн҃ь и҆ꙁобилне накорми́ти слоны ѻ҆броки плода ливан̾ска , и҆ виномъ несмѣшенымъ всѣх̾ напои̑ти , и҆́хже б҄ѣ числомъ , ф҃ . и҆ ѻ҆сверѣпѣвши виноⷨ нещаⷣно , въвести въ срѣтенїе сме́рти і҆ѹ҆де́искїѧ · Сїѧ же повелѣвъ въꙁврати́сѧ , и҆ множа́е дрꙋговъ въ пирова́нїе събра̀ . во́и же ненави́дѧще бѣша і҆ѹ҆де́ѻвъ · а҆ слононача́лник̾ повеле́нное прилѣжно съвръша́ше . кси́м же слꙋги въ вече́ръ досто́ини дѣ́ющесѧ свѧꙁа́ша рꙋцѣ стра́стныⷯ , и҆ прочїе ѹ҆́ꙁъ ѻ҆нихъ ѹ҆крѣплѧ́хꙋ . мнѧ́ще в но́щъ т҄ꙋ прїѧ́ти и҆мъ въкꙋпѣ конечнꙋю поги́бель . ѻ҆ни́ же всѧ́кого ѻ҆сененїѧ ꙗ҆́ꙁы́ков̾ пꙋсти непщꙋ́ющесѧ бы́ти  , ради ѻ҆бъе҆́мшїа и҆хъ ѿвсю́дꙋ нꙋжды . приꙁыва́хꙋ вседръжи́телѧ г҃а , и҆ всѧ́коѧ си́лы крѣпльшаго млⷵтиваго б҃а иⷯ и҆ ѿц҃а непреста́ннымъ гла́сомъ вс҄и съ слеꙁа́ми молѧ́щи , ꙗ҆́же на ни́хъ совⷮѣ непреподо́бныи и҆ꙁмѣни́ти . і҆ и҆ꙁба́вити и҆хъ ѿ и҆же преⷣ нога́ма ѹ҆готова́нныѧ смр҃ти , съ ѕѣлною ча́стїю проꙗ҆́вленїѧ . си́хъ ѹ҆бо прилѣжна мл҃тва въꙁыиде на́ нб҃о · Є҆рмон̾ же нещаⷣно слоны напо́и виноⷨ і҆ и҆сполни всѧкоѧ сверѣпости , и҆ ливан̾скими плоды напита̀ . ра́но въ дворъ прїиде ѻ҆ си́х̾ въꙁвѣсти́ти цр҃ю · Ꙁда́нїе же бл҃гое ѿ вѣ́чнаго времени в но́щи , и҆ въ дн҃и мни́мое бы́ти . ѿ дарꙋ́ющаго всѣмъ и҆́мже а҆ще са́мъ въсхо́щетъ . сна̀ ча́сть посла̀ въ цр҃ѧ , и҆ слаⷣце и҆ глꙋбо́це ѹ҆дръжа́сѧ в неⷨ дѣа́нїемъ влⷣки . и҆ повеленїѧ преⷣѹ҆ста́вленаго мно́го погрѣши . и҆ непремѣ́нныи е҆го совѣт̾ ѕѣлне солга̀ · И҆ѹ҆де́и же пронаꙁнаменова́ннаго вре́мени и҆ꙁбѣжа́ша ст҃го б҃а и҆хъ воспѣва́хꙋ . и҆ паки молѧ́хꙋ бл҃гоиꙁмѣнна покаꙁа́ти е҆го и҆ ве́лма немо́щна ꙗ҆ꙁы́комъ прегорды́мъ рꙋкою дръжа́вы свое́ѧ · Преполовѧ́щи же сѧ ѹ҆бо десѧ́томꙋ ча́сꙋ і҆ и҆же къ ꙁва́нїю ѹ҆́чине́ныи видѧ̀ ꙁва́н̾ныхъ събра́вшиⷯсѧ . тогда̀ дръꙁнꙋ в̾ни́де , и҆ пристꙋпль къ цр҃ю е҆два̀ въꙁ̾дви́же е҆го̀ , и҆ покаꙁа̀ пи́ра врѣмѧ прешеⷣше ѹ҆жѐ . і҆ и҆же ѻ҆ сихъ словесеⷯ въспомѧнꙋ . е҆же цр҃ь в̾ себѣ раꙁмы́сли . и҆ ѻ҆бращ̾сѧ въ мѣсто , повелѣ пришеⷣшиⷯ в̾ пирова́нїе кое̑гожⷣо въ свое̑мъ мѣсте , въсклони́ти . е҆гда́ же быⷵ сїе в̾ пирова́нїе вда́ша себѐ , и҆ в немъ сꙋщи ѻ́ мно́ѕѣ че́сти гл҃ахꙋ , е҆же чаⷵ въ веселїе поста́вити . въ мно́ѕе же бесѣде бы́вши и҆мъ , цр҃ь е҆рмо́на приꙁва̀ . и҆ съ ве́лїем̾ преще́нїемъ въпрошаше . чт҄о ради и҆ ко́ѧ вина е҆же ѻ҆ста́вишасѧ і҆ѹ҆де́и в сїи дн҃ь жи́ви бы́ти . ѻ҆́номꙋ же покаꙁа́вшꙋ и҆же но́щїю повеле́нное съвершене сътвори , ксемꙋ же и҆ дрꙋгоⷨ с̾послꙋшествова́вшиⷨ семꙋ̀ бы́ти та́ко . и҆ сего ра́ди лю́теише фалари́да сътвори́ша е҆го . и҆ пригл҃а дне́шнемꙋ снꙋ̀ блгⷣть да и҆́мꙋтъ · Ты́ же непрело́жне въ грѧдꙋщїи дн҃ь по прьвомꙋ ѹ҆готꙋи сло́ны , въ погꙋбленїе иⷯ . сїѧ же рекшꙋ цр҃ю , любеꙁне вс҄и и҆ съ ра́достїю прїѧ́ша , и҆ въспѣвше въкꙋпѣ , ко́ждо в до́мъ сво́и ѿи̑до́ша · и҆ не проводи́ша в сїе вре́мѧ но́щное тако . н҄о совѣща́ша да́же прелю́тѣише посмѣа́нїе нанесⷮꙋ стра́стнымъ . и҆ ѹ҆бо пѣтлꙋ воꙁ̾гласи́вшꙋ ѹ҆трьнемꙋ , и҆ ѕвѣри ѹ҆готова е҆рмо́нъ , въ вели́цѣмъ столпѣ повапленомъ , і҆ и҆же по гра́деⷯ мно́жество събра́шесѧ , ко ꙁрѣнїю мꙋченїа и҆хъ , ча́юще ѹ҆́тра съ тща́нїем̾ · И҆ѹ҆деи же бес̾преста́но ѿ дш҃а стенѧ́щи , мно́го слеꙁнꙋ мл҃твꙋ съ слаⷣкимъ пѣнїемъ простира́юще рꙋцѣ на́ нб҃о , молѧ́хꙋ вели́каго б҃а . па́ки и҆мъ помощѝ въскорѣ · Внегда́ же слн҃це лꙋ́ча рас̾сѣѧ , и҆ цр҃ь дрꙋговъ въспрїѧ . е҆рмо́нъ преⷣста ꙁва́ше къ и҆схо́дꙋ . покаꙁꙋѧ провожделѣное цр҃еⷨ готово бы́ти . ѻ҆́н же въспрїѧ́вши е҆го ѹ҆страшисѧ ꙁако́нопрестꙋпнаго ради повелѣнїѧ . и҆ по всемꙋ невѣдѣнїемъ ѻ҆дръжи́мъ бы́сть . въпрошⷶше чт҄о ве́щь сїѧ ю҆́же въско́рѣ е҆мꙋ съверши · Сїе же б҄ѣ дѣа́нїе всѣхъ влⷣки б҃а , и҆же проѹ҆готова́ныѧ на і҆ѹ҆де́и мꙋченїа въ ꙁабве́нїе е҆мꙋ в̾ложи · Є҆рмо́н же покаꙁова́ше , та́коⷤ‍ⷷ и҆ вс҄и дрꙋѕи е҆го , ѕвѣры , и҆ во́и ѹ҆готованы цр҃ю по твое̑мꙋ непрело́жномꙋ повеле́нїю , ѻ҆́н же гл҃ъ ради и҆х̾ и҆споⷧ‍҇нисѧ тѧж̾ча́е ꙗ҆́рости , и҆б҄о раꙁорѝ ѻ҆ сихъ провидѣнїе бж҃їе вс҄е е҆го ѹ҆мышленїе · И҆ въꙁрѣвъ рече съ прещенїемъ . е҆лицы роди́тели сꙋть ꙁдѣ и҆ли ѻ҆трочатъ роди́тели , и҆же сверѣпымъ и҆ дивїимъ ѹ҆готова́ша и҆ꙁоби́ленъ ѻ҆брокъ , вмѣсто неѻ҆клеветан̾ныхъ мнѣ и҆ прароди́телемъ мои̑мъ , и҆ ѻ҆бъꙗ̑ви́вших̾ вс҄ецѣлꙋю і҆ и҆ꙁвѣстнꙋю вѣрꙋ вы́нꙋ  . и҆б҄о а҆ще не любви ра́ди съвоспита́телныѧ , и҆ потрребы , живота̀ ѹ҆бо си́хъ ра́ди ко́и̑ждо гоньꙁнꙋлъ б҄ы · Сице е҆рмо́нъ съ нечаѧ́ннымъ , и҆ пребѣднымъ прещенїемъ ѿиде , и҆ ꙁраком̾ , и҆ лицем̾ иꙁмѣни́сѧ · По е҆ді́номꙋ же и҆ вс҄и дрꙋѕи събранїи сѣтованїемъ ѻ҆дръжими бы́вше ѿи̑доша кождо въ свое беⷥвременїе · И҆ѹ҆де́и же ꙗ҆́же ѿ цр҃ѧ слы́шавше проꙗ̑влѧ́ющаго б҃а и҆ г҃а , и҆ и҆ цр҃ѧ цр҃емъ хвалѧ́хꙋ ѻ҆ полꙋченїи по́мощи е҆го · Поси́х же предани иⷯ цр҃ь па́ки състави пи́ръ . и҆ молѝ дрꙋгов̾ въ весе́лїе премѣни́тисѧ . е҆рмона же приꙁва̀ , и҆ рече съ прещенїемъ , коли́ко т҄и мнитсѧ страстныи ѻ҆ сиⷯ повелѣти; е҆щѐ и҆ нн҃ѣ ѹ҆готꙋи сло́ны въ ѹ́трїе на погꙋбленїе і҆ѹ҆деи́ско · Сроⷣницы же съвоꙁлежа́щїи непостоа́нномꙋ е҆го смы́слꙋ дивѧ́щесѧ , прои̑ꙁнесо́ша сїѧ . доколѣ ѻ҆̀ цр҃ю а҆ки беслове́сныⷯ наⷵ и҆скꙋша́еши , повелѣва́ѧ ѹ҆же сиⷯ третее погꙋби́ти , и҆ па́ки ѻ҆ вещаⷯ раꙁрⷣѣша́ѧ въ премененїе ꙗ҆́же тобо́ю повелѣнна . иⷯже ради чаѧ́нїѧ гра́дъ стꙋжа́етъ . і҆ и҆спо́лнисѧ ѹ҆же смете́нїѧ . и҆ множицею нꙋ́дитсѧ раꙁыити́сѧ · Цр҃ь же и҆спо́лнисѧ беслове́сїѧ по всемꙋ ꙗ҆́ко фалари́дъ . и҆ бы́вшимъ къ приꙁре́нїю і҆ѹ҆де́искꙋ повелѣ т̾щатисѧ . а҆ в̾ своеиⷤ‍ⷷ дш҃и премѣне́нїе нивъчто́же в̾мени . и҆ съврьше́ною і҆ и҆ꙁвѣ́стною клѧ́твою клѧ́тсѧ , сихъ неѿло́жно посла́ти въ а́дъ , ногами и҆ копы́ты ѕвѣреи сверѣпыхъ съкрꙋши́ти и҆хъ , и҆ посеⷨ вое̑ва́ти ѻ҆гне́мъ на і҆ѹ҆̀дею , и҆ гро́бища в не́и сътвори́ти . и҆ про́чаѧ ко́пїемъ ниꙁложи́ти въскорѣ . и҆ непроходи́мыи на́ми хра́мъ и҆хъ ѻ҆гнеⷨ съжещѝ . и҆ съвръшаю́щихъ та́мо жрътвꙋ въ вѣ́чное времѧ поста́вити · Тогда дрꙋѕи съ ра́достїю ѿидо́ша , и҆ сродницы съ вѣрою . и҆ повелѣша во́иномъ стрещѝ бл҃говре́мен̾ныѧ мѣста града . слононачалниⷦ‍҇ же ꙁвѣремъ въско́рѣ , ꙗ҆́ко и҆ прежде въ поставле́нїе ѻ҆бро́къ повелѣ и҆ꙁоѻ҆би́ленъ ѿ ливан̾скихъ плоⷣ ѹ҆готова́ти , и҆ пи́тїе ѿⷮ вина̀ несмѣшеⷩ‍҇наго . и҆хже ѹ҆готова̀ стра́шне на погꙋбле́нїе и҆хъ . сего же дѣлма бесчи́сленни чл҃цы и҆же ѿ града в̾ конорыста́теⷧ‍҇ное мѣсто събра́шасѧ ви́дѣти . ѻ҆н̾ же вни́де въ дво́ръ преⷣлежи́маго ра́ди въꙁбꙋди́ти цр҃ѧ · цр҃ь же гнѣвомъ тѧ́жцемъ и҆спо́лнисѧ съ ꙁвѣр̾ми сверѣпыми и҆ꙁы́иде , хотѧ̀ непремеⷩ‍҇нымъ срⷣцемъ , и҆ ꙁѣницею ѻ́ка ви́дѣти бо́лѣꙁнь , и҆ страсть пронаꙁнаменова́нныхъ въ сме́рть болѣꙁнꙋю . вънегда же сло́ны и҆сходи́ша и҆ꙁъ ѻ҆гра́ды , и҆ съпослѣдова́ша и҆мъ во́и въѻ҆рꙋже́нны . и҆ ѿ мно́гихъ ше́ствїѧ пра́хъ ви́дѣша , и҆ тѧ́жка гласа кли́чь слы́шаша і҆ѹ҆де́и . и҆ мнѣша бы́ти коне́цъ живота свое̑го въ м̾гновенїи , и҆ стра́стнаго чаѧ́нїѧ и҆хъ . въ ѹ҆миле́нїе и҆ стена́нїе и҆ꙁмени́шаⷵ и҆ ѻ҆блобыꙁа́хꙋ дрꙋгъ дрꙋга съплѣта́ющесѧ сро́дникомъ , и҆ на вы́ѧ напада́юще прародителемъ свои̑м̾ . такоже и҆ ѿц҃ы сн҃ом̾ и҆ матере ча́доⷨ . но́во же поро́ждьшїи ѹ҆ со́сцъ и҆мꙋще младе́нцы коне́чно ꙁдоѧ́хꙋ мле́ко . въспомѧнꙋвши же ѹ҆бо паки преⷣбы́вшꙋю и҆мъ съ нб҃си по́мощь , въско́рѣ и҆ еді́нодꙋшне въꙁвръгше себе на ню̀ . и҆ младе́нца ѿлꙋчиша ѿ со́сцъ и҆ въꙁъпи́ша гласом̾ велїи́мъ ѕѣло . и҆ силнаго всѣхъ нача́ша моли́ти , ѹ҆щедри́ти ихъ съ ꙗ҆вле́нїемъ , при вратехъ ѹ҆жѐ стоѧ́щихъ ·
Глⷡ‍҇а , ѕ҃ · Єлеа̑ꙁа́ръ же нѣкто мꙋжъ ꙁна́емъ ѿ і҆ере́и страны̀ тоѧ̀ . въ ста́рости ѹ҆жѐ прешеⷣ во́ꙁрастомъ , и҆ всею добродѣтелїю въ жи́тїи ѹ҆кра́шенъ , и҆же ѹ҆стро́и ѻ́крⷵтъ себе преꙁвитери приꙁывати ст҃аго б҃а . такоже и҆ сам̾ молѧ́шесѧ си́це . ѠѼ цр҃ю вы́шнїи всекрѣпкїи вседръжи́телю бж҃е , и҆же съꙁда́нїе всѐ строѧ́й въ щедрота́хъ . въꙁрѝ нн҃ѣ на сѣмѧ а҆враа́мле , и҆ на сщ҃енаа ча́да і҆а́ковлѧ , часть сщ҃енꙋю людїи твоиⷯⷯ бж҃е ѿч҃е . и҆же в̾ ꙁемлѝ чю́ждеи страⷩ‍҇ствꙋющꙋю , и҆ бес пра́вды погиба́ю̑щꙋю  · Ты бо фараѻ́на прьвѣе въ е҆гѷптѣ силнаго , ѹ҆ мно́женаго в̾ колесни́цахъ , и҆ въꙁносѧ́щагосѧ дръ ꙁостїю беꙁъ млⷵти , и҆ ꙗ҆ꙁы́комъ велерѣчꙋюща съ гръдыми во́и пон̾тоⷨ въ ма́ле погꙋбѝ . ро́дꙋ ж і҆и̑л҃евꙋ свѣтомъ проꙗ̑вѝ млⷵть · Ты̀ и҆ въꙁвели́чив шагосѧ сенахери́ма цр҃ѧ а҆сѷрїискаго в тѧ́гости погꙋбѝ , съ бесчи́слен̾ными во́и , и҆же ко́пїемъ поⷣрꙋч нꙋ сътворѝ всю ꙁе́млю . и҆ ниꙁложенъ бысть ст҃аг ради гра́да твоеⷢ‍҇ , хꙋлна б҄о и҆ прегръда на́нь гл҃а сътвори́лъ б҄о е҆си сїѧ да и҆ꙁвѣстнꙋ пока́жеши ꙗ҆́ ꙁы́комъ многою твою дръжа́вꙋ · Ты̀ и҆ въ вавѷ ло́не трїех̾ ѻ҆тро́къ ѻ҆гню дш҃а на погꙋбле́нїе , въ е҆же не слꙋжи́ти то́кмо скве́рныⷨ , ѻ҆гнѧ̀ пе́щнаг ѻ҆броси́телне и҆ꙁба́вилъ е҆си даже до вла́съ невреди́ мы , пла́мень же весь посла́лъ е҆си съпроти́внымъ Ты̀ данїила ꙁа́вистїю дїаволею въвръжена в ро́въ на снѣде́нїе льво́мъ ꙁвѣремъ сверѣпымъ , н свѣтъ и҆ꙁве́лъ е҆си ꙁдра́ва . и҆ і҆ѻ́нꙋ ѿ чре́ва кѵ́та мор̾скаго храни́телѧ въ глꙋбинѣ та́емаго неща́д не , всⷨѣ свои̑мъ покаꙁа́лъ е҆си  . и҆ н҃нѣ ѻ҆̀ ѿч҃е не ты ли е҆́си всѣ́хъ млⷵтивыи присети́тель; въ скорѣ ꙗ҆висѧ сꙋщимъ ѿ ро́да і҆и̑л҃ьска . і҆ и҆ꙁба́ви ѿ ꙗ҆ꙁы́къ хꙋлныхъ , и҆ ѻ҆скверне́ныхъ  · А҆щеⷤ‍ⷷ не честїемъ ѻ҆бъꙗ҆́то е҆сть въ преселе́нїю жи́тї на́ше . т҄ы и҆ꙁба́вивыи насъ ѿ рꙋкꙋ вра́гъ си́хъ ꙗ҆́ко прои̑ꙁво́лиши влⷣко погꙋби  . то́кмо да н сꙋ́етныхъ сꙋемꙋдрїи блⷵвѧтъ ѻ҆ погꙋбле́нїи въꙁ лю́бленныⷯ , гл҃щи , ниже б҃ъ и҆хъ и҆ꙁба́ви и҆хъ тѣмже т҄ы и҆же всѧ́кꙋ крѣпость и҆ силꙋ и҆мѣѧ́й превѣчныи всѧ́ческихъ , нн҃ѣ при́ꙁри и҆ поми́лꙋи насъ въ хꙋле́нїи беꙁако́нныхъ беꙁсловесне преда́тел ѻ́браꙁы живота̀ лиша́емыхъ . да ѹ҆дивѧтсѧ нн҃ѣ ꙗ҆́ꙁы́цы несчи́сленои крѣпости твоеи  . и҆ си́лѣ твое́и ю́же и҆маши ѻ҆ сп҃сенїи ро́да і҆а́ковлѧ н҃нѣ б҄о т҄ѧ мо́литъ вс҄е мно́жество младе́нецъ и҆ роди́тели и҆хъ съ слеꙁа́ми . покажи нн҃ѣ ꙗ҆́ко на́ми е҆си г҃и . и҆ не ѿвратѝ лица̀ твое̑го ѿ наⷵ . н҄ ꙗ҆́коже реклъ е҆си , ниже въ ꙁемлѝ врагъ  , своѧ преꙁри́ши  , сїе нн҃ѣ съвръши г҃и . е҆леа̑ꙁа́рꙋ ж конча́ющꙋ ѹ҆жѐ мл҃твꙋ сїю · Цр҃ь же съ ꙁвѣ́рми и҆ ве́лїею силою во́и прибли́жилъсѧ еⷵ къ и҆подро́мꙋ ви́дѣвши же і҆ѹ҆де́и вельма въ нб҃о въꙁъ пи́ша , ꙗ҆́коже и҆ прилежа́щимъ бра́ꙁдамъ растръꙁа́тисѧ . и҆ не ѹ҆дръжи́мъ пла́чь сътвори́ша всѣмъ во́емъ · Тогда̀ велесла́вныи вседръжитель , и́стинныи б҃ъ ꙗви ст҃ое своѐ лице . и҆ ѿврьꙁе две́ри нбⷵныѧ , и҆ꙁ ниⷯ же ꙗ҆вишасѧ дв҄а лѣпа и҆ стра́шна а҆гг҃ла , и҆ снидо́ша ꙗ҆вле́не всѣмъ . ра́ꙁвѣ і҆ѹ҆де́ѻ҆мъ . и҆же съпроти́въ ста́ша и҆ си́лꙋ сꙋпоста́тъ и҆сполниша смѧте́нїѧ , и҆ ѹ́жаса . и҆ нерастерꙁаными пꙋты свѧ́ꙁаша неподви́жне . та́коⷤ‍ⷷ и҆ тѣло цр҃ьское . и дръꙁость е҆го и҆же тѧ́жкимъ гнѣвомъ ѻ҆бъѧ́та бѣ раꙁреши́сѧ . ꙁвѣри же на послѣдꙋ́ющаѧ въѻ҆рꙋже́ныѧ во́и ѻ҆брати́шаⷵ и҆ попира́хꙋ и҆хъ , и҆ погꙋблѧ́хꙋ . и҆ внеꙁа́пꙋ ѻ҆брати́сѧ гнѣвъ цр҃ьскїи въ ѹ҆миле́нїе , и҆ слеꙁѧ́ше преⷣѹ҆гото́ваныхъ ра́ди и҆мъ мꙋче́нїи . слы́ша б҄о во́пль , и҆ ви́дѣ въскорѣ погиба́ющихъ , прослеꙁѝ , и҆ съ гнѣвомъ дрꙋгомъ преща́ше , гл҃ѧ , вы̀ прецрⷵтвꙋ́ете , и҆ мꙋчи́тельско прехо́дите подо́бїе , и҆ поси́хъ мене ва́шего бл҃года́телѧ ниꙁлагаете , и҆ дꙋхъ премени́ти ловѧ́ще . ꙗ҆́же неполеꙁнⷶ црⷵтвꙋ сътвори́ти . і҆ и҆же к на́мъ дръжа́внихъ въ вѣре страны̀ твердынѧ . ѿ до́мꙋ ѿлꙋчи́вши кое̑гождо бесловесне ꙁдѣ събра́сте . кто же и҆ныи ра́ꙁвѣе ваⷵ си́це неподо́бными ѻ҆бъѧ́тъ ꙗ҆́ꙁвами . и҆же и҆ꙁ нача́ла бл҃гораꙁꙋмїе к на́мъ покаꙁꙋ́ющиⷯ , и҆ по всемꙋ раꙁнѧ́щихъ ѿ всѣхъ ꙗ҆́ꙁыⷦ‍҇ и ѿ ꙁлѣ́ишихъ чл҃къ мно́жищею поⷣꙗ҆́ша бѣды . тѣмже рѣша́щи раѕрѣши́те непра́ведныѧ ѹ́ꙁы , и҆ въ своа и҆хъ съ ми́ромъ посли́те · Но противле́нїѧ дѣлма свое̑го е҆же к ним̾ , примири́тесѧ прежде съ ни́ми . и҆ тогда по́слете свобо́дны сн҃ы вседръжи́телѧ бг҃а жива́го на нб҃си . и҆же ѿ начала роди́телеи нашихъ да́же до нн҃ѣ непрет̾кнове́нно въ сла́вѣ бл҃го стоа́нїѧ съдръжитъ вещи на́ши . рекшꙋ же ѹ҆бо е҆мꙋ сїѧ , і҆ѹ҆деѝ въско́рѣ раꙁрѣше́ни бы́ша . и҆ вънегда и҆ꙁбѣго́ша сме́рти , ст҃аго б҃а и҆хъ блⷵвѧхꙋ · Посемъ цр҃ь въ́ градъ въꙁврати́сѧ , и приꙁва и҆же наⷣ росхо́ды старѣ́ишаго , и҆ повелѣ даѧ́ти вино̀ , и҆ про́чаѧ къ пирова́нїю потре́бнаѧ , і҆ѹ҆де́ѻмъ на дн҃їи ꙁ҃ . по повелѣнїю же се́мъ сꙋди и҆мъ та́може в̾ веселїи дн҃ь спⷵнїа провожⷣати , в неⷨже мѣсте мнѣша поги́бель вꙁѧ́ти · Тогда̀ и҆же прьвѣе въ поноше́нїи бы́ша бли́ꙁъ а҆́да . на́ипаче же ѿ сосѣд̾ въ порꙋга́нїи ꙁа го́ркꙋю и҆ бѣ́дно подъе҆́млемꙋю сме́рть . нн҃ѣ же пирова́нїе сп҃сенїѧ свое̑го съста́виша , и҆ мѣсто ѹ҆готова́нное въ паде́нїе гробъ и҆хъ , въ весе́лїе сѣда́нїѧ раꙁдѣли́ша , и ѻ҆ста́виша рыда́нїе , и҆ сѣтова́нїе вс҄е смѧтенїѧ ѿвръго́ша , и҆ въспрїе́м̾ши пѣсни ѿч҃ескимъ гла́сомъ хвали́ша чюдо творца б҃а и҆ сп҃са и҆хъ . и҆ цр҃ь же състави ради и҆хъ порова́нїе ѕелное . и҆ беⷥпреста́ни въꙁира́ше на нб҃о и҆сповѣда́ше вели́колѣпне дръжа́вꙋ е҆го , бы́вшаго ради пресла́внаго сп҃сенїѧ · Полага́вшїи же і҆ѹ҆де́и прьвѣе въ погибель ѻ҆слоꙗ̑ди́телных̾ пти́ць , та́кожⷣе и҆ съ радостїю пописа́вшїи . срамото́ю ѻ҆бъꙗ҆́ти бы́вше стенѧ́хꙋ . ви́дѣша б҄о ѻ҆гнедыха́тел̾нꙋю и҆хъ дръꙁость нестро́ине ѹ҆га́шенꙋ · И҆ѹ҆де́и же ꙗ҆́ко преⷣрекохомъ състави́ша свобо́ды веселїѧ , и҆ съ блⷵве́нїемъ въ и҆сповѣда́нїи смире́нне и҆ ѱа́лмехъ провожда́хꙋ . И҆ посе́мъ ѹ҆ста́виша ѻ҆бщїи наро́къ , въ всѐ преселе́нїе и҆хъ въ ро́ды . е҆же предъреченыа дн҃и праꙁнⷣова́ти въ весе́лїи , не пи́тїѧ ради , и҆ ꙗ҆денїѧ , н҄о сп҃се́нїѧ ра́ди бы́вшаго и҆мъ ѿ бг҃а · Посе́м же прїидоша къ цр҃ю просѧщи ѿпꙋщенїа въ своѧ̀ иⷯ · А҆ пописа́нїа же ꙗ҆́же бы́ша на ниⷯ ѿ пѧ́таго и҆ к҃ го дн҃е мⷵца па́хона , да́же до четвер̾таго̀надесѧте дн҃е мⷵца е҆пи́фа · Въ дн҃ех̾ же четыридесѧтиⷯ съставиша и҆мъ поги́бель . и҆ ѿ пѧ́таго дн҃е мⷵца е҆пи́фа да́же до сеⷣмаго , въ тѣх̾ трїех̾ дн҃ехъ в ни́х же пресла́вне ꙗ҆ви млⷵть свою всѣхъ силнѣ́ишꙋю е҆юже и҆ꙁбави и҆хъ беꙁъвредныⷯ въкꙋпѣ . бл҃говременїе же полꙋчи́ша въ всемъ ѿ цр҃ѧ да́же до четверта́гона́десѧть дн҃е тогоже мⷵца . воньже и҆доша моли́ти цр҃ѧ ѻ҆ ѿрѣшенїи и҆хъ · похвали́ же и҆хъ цр҃ь , и҆ написа̀ и҆мъ поⷣписа́телно посла́нїе къ страти́гомъ и҆же по гра́дехъ вели́кодꙋшне прилежа́нїе и҆мѣти ѻ҆ всемъ ро́де і҆ѹ҆де́искомъ ·
Глⷡ‍҇а , ꙁ҃ · Цр҃ь е҆гѷпет̾скїи п̾толомѣи филопа́торъ . сꙋщимъ въ црⷵтвїи мое̑мъ страти́гом̾ и҆ во́емъ , и҆ всѣмъ в̾чиненыⷨ наⷣ ве́щьми на́шими радоватисѧ и҆ ꙁдравъствова́ти . ꙁдра́въствꙋ́емъ же и҆ м҄ы , и҆ ча́да на́ша . и҆ внегда̀ и҆спра́вльшꙋ намъ вели́комꙋ б҃ꙋ ве́щи ꙗ҆́коже предърѣхомъ · Тогда̀ нѣ́цїи дрꙋѕи на́ши ꙁлонра́вїеⷨ свои̑мъ ча́стѣе нам̾ прилага́ющесѧ поѹ҆сти́ша насъ въ сїе , е҆же б҄ы ѿ црⷵтвїѧ на́шего събра́ти всѣхъ і҆ѹ́деѻ́въ въ е҆ді́но мѣсто . и҆ ѿстꙋпниⷦ‍҇ мꙋченїи ѹ҆мꙋ́чити иⷯ , проносѧ́щи на́мъ гл҃ы и҆же нико́гдаже въ бл҃го стоа́нїи црⷵтва на́шего ве́щи бꙋдⷮꙋ а҆ще не съвръши́тсѧ сїе . ꙁане же и҆́мꙋть сїи къ всѣмъ чл҃комъ несъжи́тїе . и҆же и҆ свѧ́ꙁанныхъ и҆хъ приведо́ша к̾ намъ съ ѹ҆кориꙁною ꙗ҆ко плѣн̾никовъ · па́че же ꙗ҆́ко преда́теле́и беꙁъ всѧ́кого раꙁсꙋжденїѧ і҆ и҆спыта́нїѧ хотѣша и҆хъ ѹ҆би́ти . сверепѣ́имимъ подобїемъ паче ꙁако́на скѷфска воѻ҆рꙋжены · Мы́ же ѹ҆бо иⷨ ѻ҆ сиⷯ жесточа́е ꙁапрети́хоⷨ , ꙁане и҆́мамы къ всѣмъ чл҃коⷨ смиреномꙋдрїе , и҆ е҆два̀ животъ и҆мъ дарова́хомъ · и҆б҄о и҆ нбⷵнаго б҃а поꙁна́хом̾ крѣ́пость , ꙁастꙋпа́ющꙋю і҆ѹ҆де́а , и҆ ꙗ҆́ко ѿц҃а ꙁа сн҃ы вы́нꙋ съпобор̾ствꙋ́ющꙋ · ксемꙋ же и҆ любовь юже и҆́мꙋть к намъ и҆ꙁвѣстнꙋ раꙁмы́слихомъ , та́кожⷣе и҆ къ прароди́телемъ на́шимъ бл҃гораꙁꙋмїе нераꙁвра́тно , и҆ си́хъ ра́ди ви́нъ пра́ведне ѿпꙋсти́хомъ всѧ́ко съпротивленїе по е҆мꙋже л҄и ѻ҆́браꙁꙋ . и҆ повелѣхомъ комꙋждо въ своѧ̀ и҆хъ сꙋщества въꙁврати́тисѧ , и҆дѣже а҆ще сꙋть . ники́мъ же ѻ҆́браꙁомъ ѿнꙋдь н҄и е҆ді́наго иⷯ не ѹ҆тщета́юще . ни́же поносѧ́щи ѻ҆ бы́вшихъ свеꙁани и҆хъ надъ и҆мѝ . ꙁна́емо б҄о да́ есть вамъ ꙗ҆́ко а҆ще чт҄о ѕл҄о ѹ҆хитримъ по си́хъ на нихъ , и҆л҄и лꙋкаво , и҆л҄и в чемъ ѻ҆скорбимъ и҆хъ . т҄о раꙁгнѣваемъ не чл҃ка н҄о всѣхъ си́лъ влⷣкꙋ и҆ б҃а вы́шнѧго . и҆же намъ вы́нꙋ ѿм̾ститъ ѻ҆ вещехъ сихъ по всемꙋ̀ неи̑ꙁбѣжне . съ сиⷨ и҆мѣите ꙁдра́вїе · Вꙁѧ́вши же і҆ѹ҆де́и ѿ цр҃ѧ посла́нїе не тща́шасѧ въскорѣ ѿи̑ти . н҄о примоли́ша цр҃ѧ даже сꙋщїи ѿ рода и҆хъ полꙋчатъ и҆ми до́лжное мꙋченїе , и҆же ст҃го б҃а и҆ ꙁако́нъ е҆го во́лне ѿстꙋпи́ша , пригл҃аша б҄о цр҃ю ꙗ҆́ко чрева ра́ди свое̑го бжⷵтвенаѧ преда́нїѧ престꙋпи́ша , т҄о ниже цр҃ьскимъ повеле́нїемъ бл҃гораꙁꙋмни бꙋдꙋтъ . ѻ҆н̾ же пои҆́стиннѣ сїѧ гл҃а та́ко бы́ти , и҆ похваливъ даде и҆мъ вла́сть сїю е҆же ꙗ҆́ти всѣхъ престꙋпникъ ꙁако́на бж҃їѧ , по всѣхъ мѣстѣхъ црⷵтвїѧ е҆го , съ дръꙁостїю беꙁъ всѧ́коѧ цр҃ьскїѧ вла́сти и҆ съꙁренїа , ѹ҆би́ти і҆ и҆скорени́ти и҆хъ · Тогда̀ і҆ѹ҆де́и бл҃годари́ша цр҃ю ꙗ҆́ко подо́ба бѣше , і҆ере́и же и҆хъ ѻ҆ сихъ и҆ вс҄е мно́жество вкꙋпѣ воⷥгласи́ша а҆л̾лилꙋі̑а , и҆ съ ра̀достїю ѿи̑до́ша · Си́це же приклю́чшагосѧ престꙋ пника мꙋча́хꙋ и҆же бѣше ѿ ро́да и҆хъ , и҆ ѻ́браꙁ подава́хꙋ и҆́нѣмъ , и҆ въ мꙋченїи тоⷨ ѹ҆би́ша дн҃ ѻ҆́наго бо́леи триста мꙋжїи . ѹ҆бива́ющи же и҆х бл҃гоѹ҆мне веселѧ́хꙋсѧ · А҆ и́же да́же до сме́рти с гм҃ъ бм҃ъ пребы́ша , полꙋчи́вши съвръшенꙋю сво бо́дꙋ вѣнча́ша себе ѿ раꙁли́чных̾ цвѣтъ сплет̾ш вѣн̾цы . и҆ ѿи̑доша ѿ гра́да съ веселїем̾ , и҆ въс клица́нїемъ , въ хваленїиⷯ , и҆ вс҄е бл҃гогла́сныхъ пѣ нїихъ бл҃годарѧ́ще б҃а ѿц҃ь  , и҆ сп҃са і҆и̑л҃ева Пришеⷣше же въ мѣсто п̾толомаи̑дꙋ нарица́емо родофорон̾ское , в немже ѻ҆жида́хꙋ иⷯ корабли мно́ѕи и҆ по ѻ҆бщемъ и҆хъ совѣте , и҆ т҄ꙋ сътвори́ш пиръ спⷵнїѧ на дн҃и сеⷣмь · Цр҃ь б҄о дарова кое̑мꙋжд и҆хъ потреб̾наѧ на пꙋти да́же до жили́ща и҆хъ сꙋщи же свобо́дни ѿи̑доша е҆ді́ни ꙁемле́ю дрꙋѕїи же мо́ремъ , и҆нїи же рѣко́ю цр҃ьс кимъ повеле́нїемъ ко́ждо въ своѧ̀ с҄и . и҆ ѹ҆дръжа ша вла́сть наⷣ вра́ги бо́льшꙋю неже прежде сла́вою и҆ стра́хоⷨ , та́кожⷣе и҆ сꙋщества кое̑гождо ѹ҆целѣша въспрїѧша б҄о ѿ пописа́нїи ко́ждо . а҆ще же кт и҆мѣ что̀ ѿ и҆мѣнїи и҆хъ стра́хомъ ве́лии̑мъ ѡ даѧ́хꙋ и҆м̾ . величїа же ра́ди и҆ силы бж҃їѧ ю҆́ж сътворѝ ѻ҆ сп҃сенїю и҆х̾ , бл҃гословлѧ́хꙋ е҆го въ вѣчно врѣмѧ ѻ҆ і҆ил҃и ·
Конецъ тре́тиⷯ кни́гъ мак̾каве́искиⷯ и҆ ма́ють в себѣ , гла́въ , ꙁ҃ · Сїѝ тре́тїи кни́ги мак̾каве́искїи въ про́чїихъ библїа́хъ не ѻ҆брѣта́ютсѧ ниже в само́и тои слове́нъскои и҆ ни в лати́нъскихъ а҆ни в лѧⷮскихъ , то́чїю въ гре́ческои и҆ в че́скои н҄о и҆ мы̀ и҆хъ не ѻ҆ста́вихомъ · 
