Скаꙁа́нїе соборномꙋ посла́нїю петровꙋ , в҃ мꙋ ·  И сїе па́ки тоиже пе́тръ посыла́етъ , ѹ҆же вѣр́овшимъ і҆ѹ҆де́емъ и҆ ꙗ҆ꙁы́ком̾ , е҆сть же посла́нїе . въспомина́нїе прьвыхъ . вѣ́ дыи б҄о ско́рое свое̑го бы́ти е҆же ѡⷮ плоти распрѧже́нїе , потща́шесѧ всѣмъ въспомѧнꙋ ти , ѻ҆ нихже наѹ҆чи́шасѧ ѹ҆чени и҆хъ · И҆ пр́ьвѣе ѹ҆бо скаꙁꙋе̑тъ ѻ҆ вѣре , ꙗ҆́влѧ́ѧ ѡⷮ пррⷪ‍҇къ е́ѧ преⷣвъꙁвѣще́нꙋ бы́вшꙋ · И҆ ꙗ҆́ко пррⷪ‍҇чества ꙗ҆́же ѻ҆ сп҃сѣ , не сꙋть члчⷵка , н҄о ѡⷮ б҃а гл҃ашасѧ · Потом же ꙁавѣщава́етъ , не внима́ти прелща́ю щимъ , гл҃ѧ ꙗ҆ко бꙋдетъ и҆ тѣмъ поги́бель , ꙗ҆́коже и҆ приѡⷮстꙋ́пльшиⷯ а҆гг҃лехъ быⷵ · Преⷣвъꙁвѣ ща́етъ же въ посла́нїи ꙗ҆́ко бꙋ́дꙋтъ дн҃їе , в ни́хже лестьцы̀ ходи́ти и҆́мꙋтъ , прельща́юще нѣ́ ких̾ гл҃юще ꙗ҆ко всꙋе гл҃етсѧ ѡⷮ наⷵ , второе прише́ствїе хв҃о быти . ꙁа е҆же в̾сегда гл҃етсѧ , а҆ не бы́сть е҆ще , ѡⷮ си́х̾ ѹ҆бо ѕѣ́лне ꙁавѣщева́ етъ ѡⷮмета́тисѧ , ѹ҆ча̀ не пренемага́ти въ вре менехъ , все б҄о въкꙋ́пѣ вре́мѧ ꙗ҆́ко ничто́же е҆сть преⷣ гм҃ь · Ꙁа е҆же и҆е̑ді́нъ дн҃ъ ꙗ҆́ко ты́сѧ ща лѣтъ бы́ти , и҆ ты́сѧща лѣтъ ꙗ҆́ко дн҃ъ е҆ді́нъ . бы́ти же въскорѣ дн҃ю гн҃ю и҆ꙁвѣствꙋ е҆тъ и҆ покаꙁꙋетъ · И҆ повелѣва́ет̾ готовымъ бы́ ти всѣмъ , в той дѣлы бл҃гыми . и҆ люби́ти ꙗ҆́же ѡⷮ павла а҆пⷵла пи́ саннаа , и҆ не внима́ти клевещꙋ щиⷨ сїѧ҆̀ , ꙁане и҆ вс҄ѧ бжⷵтвенаѧ писанїѧ клеве́щꙋтъ · Въспомѧнꙋв̾ ѹ҆бо и҆ наѹ҆чи́въ всѣхъ преⷣвѣ́дѣти вещи , ꙁавѣщаваетъ не ѡⷮпадати и҆́стинныѧ бѣры · И҆ тако скончавает̾ посланїе ·

СОБОРНОЕ ПОСЛАНЇЕ ПЕТРОВО вто́рое
Глⷡ‍҇а , а҃ , ꙁаⷱ‍҇ , ѯд҃ ·  Сі́монъ петръ , рабъ и҆ посла́нникъ і҆с҃ хв҃ъ , въ равночестнꙋю намъ полꙋчившиⷨ вѣ́рꙋ , пра́вдою б҃а на́шего и҆ сп҃са і҆с҃ х҃а · Блгⷣть вамъ и҆ ми́ръ да ѹ҆мно́житсѧ въ поꙁнанїе бж҃їе , и҆ х҃а і҆с҃а г҃а на́шего , ꙗ҆́ко вс҄ѧ намъ бжⷵтвеныѧ си́лы свое̑ѧ ̀ , ꙗ҆́же къ животꙋ и҆ бл҃гоче́стїю подана , раꙁꙋмомъ приꙁва́в шаго наⷵ , сла́вою и҆ добродѣтелїю , и҆мже чес тнаѧ нам̾ и҆ вели́каѧ ѻ҆бѣтованїѧ дарова́шасѧ , ꙗ҆́ко да сихъ ради бꙋ́дете бжⷵтвенаго причѧ́стницы е҆стества , ѡⷮбѣгше и҆́же въ мирѣ похотныѧ тл҄ѧ · И҆ самое̑ же сїе тща́нїе вс҄е привне́сше , подадите въ вѣ́ре ва́шеи добродѣтеⷧ‍҇ , въ добродѣт́ели же , ра́ꙁꙋмъ , въ ра́ꙁꙋмѣ же , въꙁдръжа́нїе , въ воꙁдер̾жа́нїи же , терпѣ́нїе , въ терпѣ́нїи же , бл҃гоче́стїе , въ бл҃гоче́стїи же , братолю́бїе , въ братолю́бїи же , любо́вь · Си́мъ б҄о въ ваⷵ сꙋщиⷨ и҆ множа́щеⷨсѧ , непраⷥдныхъ ни́же бесплоⷣных̾ сътворит̾ въ г҃а на́шего і҆с҃ х҃а поꙁна́нїе · Є҆мꙋ́же б҄о нѣсть си̑хъ , слѣпъ е҆сть . мжа , ꙁабве́нїе прїемъ чище́нїѧ древнихъ своиⷯ грѣхо́въ · ꙁаⷱ‍҇ , ѯе҃ · Тѣмже па́че братїе , потщи́тесѧ и҆ꙁвѣстно ваше ꙁва́нїе і҆ и҆ꙁбра́нїе твори́ти · Сїѧ́ бо тво рѧ́ще . не и҆́мате съгрѣши́ти никогда́же · си́це б҄о ѻ҆би́лно припода́стъсѧ ваⷨ въходъ въ вѣчное црⷵтво г҃а на́шего и҆ спаса і҆с҃ х҃а . сего ради не ѻ҆блѣнюсѧ въспомина́ти вамъ при́сно ѻ҆ сиⷯ , а҆́ще и҆ вѣ́дите и҆ ѹ҆тверже́ни е҆стѐ въ настоѧ҆́щеи и҆́стинѣ . пра́веⷣно бо мн҄ю , доне́лѣже е҆смь въ сеⷨ тѣлесѝ , въставлѧ́ти ваⷵ въспо мина́нїе̑мъ вѣ́дыи ꙗ҆́ко ско́ро е҆сть ѡⷮложе́нїе тѣлесѝ мое̑мꙋ , ꙗ҆́коже и҆ г҃ь нашъ і҆с҃ х҃с скаꙁа̀ мн҄ѣ · Потщꙋ́ же сѧ и҆ всегда и҆мѣти васъ по мое̑мъ и҆схо́дѣ ꙗ҆́же ѻ҆ сихъ памѧть твори́ти . не ѹ҆хищре́нымъ б҄о ба́снемъ послѣ́довавше ска ꙁа́хом̾ вамъ си́лꙋ и҆ прише́ствїе г҃а на́шего і҆с҃ х҃а . н҄о самовиⷣцы быⷡ‍҇ше вели́чествїю ѻ҆́ного . прї емъ б҄о ѡⷮ б҃а ѡⷮц҃а честь и҆ сла́вꙋ , гла́сꙋ пришеⷣшꙋ к немꙋ таковꙋ̀ ѡⷮ велелѣ́пныѧ сла́вы , се́й еⷵ сн҃ъ мои въꙁлю́бленыи , ѻ҆ неⷨже а҆́ꙁъ бл҃гои̑ꙁволиⷯ . и҆ се́й гласъ м҄ы слы́шахом̾ съ нб҃се съшеⷣшъ с ни́мъ сꙋ́ще на горѣ ст҃ѣи · І҆ и́мамы и҆ꙁвѣстнѣе пророческое сло́во , е҆же до́брѣ творите в̾нима́юще ꙗ҆коже свѣти́лникꙋ сїѧ́ющꙋ въ те́мнѣ мѣсте , и҆ до́ндеже дн҃ь ѻ҆ꙁаритъ , и҆ денни́ца въсїѧ́етъ въ срⷣцыхъ ва́шихъ · ꙁаⷱ‍҇ , ѯѕ҃ · Сїе пре́жде вѣ́дꙋще , ꙗ҆́ко всѧ́ко прⷪ‍҇рочество кни́ж ное по своемꙋ скаꙁа́нїю не быва́етъ . ни б҄о во́лею бысть когда̀ чл҃комъ прⷪ‍҇рочество , н҄о ѡⷮ ст҃аго дх҃а просвѣщаеми , гл҃аша ст҃їи бж҃їи чл҃цы ·
Глⷡ‍҇а , в҃ · Бы́ша же и҆ лъжи́ви прⷪ‍҇роцы въ лю́дехъ , ꙗ҆ коже и҆ въ ва́съ бꙋ́дꙋтъ лъжи́ви ѹ҆чи́тели и҆же внесꙋт̾ е́реси поги́бели , і҆ и҆с кꙋ́пльшаго иⷯ влⷣки ѡⷮмета́ющесѧ , приво дѧ́ще себѣ̀ ско́рꙋ поги́бель . и҆ мно́ѕи послѣд̾ ствꙋ́ютъ и҆хъ нечистотамъ , и҆миже пꙋть и҆́с тинныи похꙋ́литсѧ , и҆ въ преѹ҆множе́нїи льсти́выхъ словесъ вас̾ ѹ҆ловѧ́т̾ . и҆хже сꙋдъ и҆скони не косниⷮ , и҆ поги́бель ихъ не въꙁдрѣмлетъ . а҆ще бо б҃ъ а҆гг҃ловъ съгрѣши́вшиⷯ не пощадѣ̀ , н҄о плени́цами мра́ка свѧꙁаⷡ‍҇ , преда́сть на сꙋдъ мꙋ́чимы блюстѝ , и҆ перваго ми́ра не пощадѣ̀ , н҄о ѻ҆смаго но́ѧ̀ пра́вдѣ проповⷣѣника съхранѝ пото́пъ ми́рꙋ нечьствова́вшихъ наведъ , и҆ гра́ ды съдомъскїѧ и҆ гомо́рьскїа съже́гъ , раꙁоре́нї емъ ѻ҆сꙋдѝ , ѻ҆́браꙁъ хотѧ́щимъ нечествова́ти положи́въ . и҆ пра́ведника ло́та ѻ҆бидима ѡⷮ беꙁ̾ ꙁако́нныхъ и҆ живꙋщихъ въ нечистотѣ жи те́истеи и҆ꙁбави · видѣ́нїемъ б҄о и҆ слꙋх́омъ пра́ведныи живыѝ в нихъ , дн҃ь ѡⷮ дне дш҃ꙋ пра́веднꙋ беⷥꙁаконными дѣ́лы мꙋча́ше · ꙁаⷱ‍҇ , ѯꙁ҃ · Вѣ́сть г҃ь бл҃гочтⷵи́выѧ ѡⷮ напа́сти и҆ꙁбавлѧ́ ти , непра́ведники же въ дн҃ь сꙋ́дныи мꙋчи́ мы блюстѝ · Ни па́че же въ слѣдъ по́хоти плоть скїа сквръне́нїа ходѧ́щихъ , и҆ ѻ҆ госпо́дьствѣ нерадѧ́щихъ . продръꙁа́телехъ , себѣ ѹ҆го́дныхъ , сла́вы не трепе́щꙋтъ хꙋлѧ́ще . и҆дѣже а҆гг҃ли крѣпостїю и҆ си́лою болши сꙋще , не тръпѧ́тъ на́ сѧ ѡⷮ г҃а ѹ҆кори́ꙁненъ сꙋдъ . сїи же ꙗ҆́ко ско́ти животни е҆стествоⷨ бывше въ поги́ бель и҆ тлю̀ , в ни́хже не раꙁꙋмѣю́тъ хꙋлѧ́ще , въ и҆стлѣнїи свое̑мъ и҆стлѣютъ , прїемлюще м̾ꙁдꙋ̀ неправеднꙋ , сласть мнѧ́ще вседне́вное насыще́нїе , скверни́тели и҆ поро́чницы , пита́юще сѧ ле́стьми свои́ми , ꙗ҆́дꙋще с ва́ми , ѻ҆́чи и҆ мꙋ ще и҆спо́лнь блꙋдодѣа́нїѧ и҆ непреста́емаго грѣха , прельща́юще дш҃а неѹ҆тверже́ны , срⷣце наѹ҆ че́но лихои́мъствꙋ и҆мꙋще , клѧтвы чада , ѻ҆с та́вльше правыи пꙋть , ꙁаблꙋди́ша , послѣ́до вавше пꙋтѝ валаа́мовꙋ восо́рова , и҆же м̾ꙁдꙋ̀ не пра́веднꙋ въꙁлюбѝ , ѻ҆бличе́нїе же и҆мѣ̀ свое̑го беⷥ ꙁако́нїа . поⷣѧ̑ремникъ беꙁ̾гла́сеⷩ‍҇ , члчⷵкым̾ гла́сомъ провѣща́вша , въꙁ̾бранѝ прⷪ‍҇ рокꙋ беꙁꙋмїе · Сїѝ сꙋть и҆сто́чницы беꙁво́дни , и҆ ѻ҆блацы и҆ м̾глы̀ ѡⷮ вѣтръ преноси́ми , и҆мже мра́къ те́мныи въ вѣкы блюде́тсѧ · прего́рдаѧ̀ б҄о сꙋ̑еты вѣща́юще прельща́ютъ въ скве́рны плотьскїѧ похоти , ѡⷮбѣга́юще ѻ҆ти́нⷣꙋ живꙋщиⷯ въ льсти , свободꙋ̀ иⷨ ѻ҆бѣщава́юще , сами рабѝ сꙋще тлѣ́нїю . и҆мже б҄о кт҄о побѣже́нъ быва́ етъ , семꙋ̀ и҆ рабо́тенъ е҆сть . А҆ще б҄о ѡⷮбѣг ше скве́рнъ ми́ра въ раꙁꙋмъ г҃а на́шего и҆ сп҃са і҆с҃ х҃а , си́миже пакы съплетшесѧ побѣжⷣае ́ ми быва́ютъ , бы́ша же и҆мъ послѣднѧа̀ го́рша пе́ръвыⷯ · лꙋчше б҄о бѣ̀ и҆мъ не поꙁна́ти пꙋтѝ пра́вды , нежел҄и поꙁна́вшем̾ въꙁврати́тисѧ ѡⷮ преда́ныа иⷨ ст҃ы́а ꙁа́повѣди , слꙋчѝ б҄о сѧ и҆м̾ и҆́стиⷩ‍҇наа при́тча , пе́съ въꙁ̾вра́щсѧ на свою̀ блево́тинꙋ , и҆ свинїа̀ ѻ҆мы́вшисѧ въ ка́лѣ ти́н нѣ ·
Глⷡ‍҇а , г҃ · ꙁаⷱ‍҇ , ѯи҃ · Сїе ѹ҆же въꙁлю́бленїѝ второ́е вамъ пиш̀Ђ посланїе , в нихже въꙁбꙋжа́ю васъ въспомина́нїеⷨ чи́стаго смы́сла , помѧнꙋти пре́ жерече́нныа гл҃ы ѡⷮ ст҃ыⷯ пррⷪ‍҇окъ , і҆ а҆пⷵлъ ва́шиⷯ , и҆ ꙁа́повѣдеи г҃а и҆ сп҃са , сїе пре́жⷣе вѣ дѧще , ꙗ҆́ко прїидꙋт̾ въ послѣднѧа дн҃и рꙋга́теле , по свои̑хъ по́хотехъ ходѧ́ще , и҆ гл҃ю ще , гд̑ѣ е҆сть ѻ҆бѣтова́нїе прише́ствїа е҆го; ѡⷮнелиже б҄о ѡⷮц҃ы ѹ҆спо́ша , вс҄ѧ та́ко пребыва́юⷮ ѡⷮ нача́ла съꙁданїю . ѹ҆таи́тъ б҄о сѧ и҆мъ сїе хо тѧ́щимъ , ꙗ҆ко нб҃са бѣша и҆сперва и҆ ꙁемлѧ̀ ѡⷮ воды̀ и҆ въдо́ю съста́влена бж҃їимъ сло́вомъ , и҆ миже тогда́шнїи ми́ръ въдо́ю потоплеⷩ‍҇ бывъ поги́бе · А҆ нн҃ѣшнѧа̀ нб҃са и҆ ꙁемлѧ̀ тѣмже сло́ вом̾ съкрове́на сꙋть , ѻ҆́гнемъ блюдо́ма въ дн҃ь сꙋда и҆ въ поги́бель нечьсти́вымъ человѣкомъ · Є҆ді́но же сїе да не ѹ҆таи́тсѧ вамъ въꙁлю́б ленїи . ꙗ҆́ко е҆ді́нъ дн҃ъ преⷣ гм҃ъ ꙗко ты́сѧща лѣтъ , и҆ ты́сѧща лⷮѣ ꙗ҆́ко дн҃ь е҆ді́нъ , не кос ни́тъ г҃ь ѻ҆бѣтова́нїѧ , ꙗ҆́коже нѣ́ цыи коснѣ́нїе мнѧ́ть , н҄о длъготръпитъ на наⷵ , не хотѧ̀ да никтоже поги́бнетъ , н҄о да вс҄и въ покаа́нїе прїидꙋтъ · Прїидетъ же дн҃ь гн҃ь , ꙗ҆́ко та́ть в нощи , во́ньже нб҃са ѹ҆бо съ шꙋмомъ ми́ мои̑дꙋтъ , стѷхїѧ же съжега́емы раꙁорѧ́тсѧ , ꙁемлѧ́ же и҆ ꙗ҆́же на не́и дѣла съгорѧтъ · си́мъ ѹ҆бо всѣмъ раꙁорѧ́е̑момъ , кацѣмъ по добае̑тъ быти намъ въ ст҃ых̾ пребыва́нїиⷯ и҆ бл҃говѣрїихъ , ча́ющемъ и҆ скорѣе быти жела́ю щемъ прише́ствїа бж҃їаго дн҃е е҆гоже ради нб҃са жего́ма раꙁорѧ́тсѧ , и҆ стихїа ѻ҆палѧ́еми раста́ ютсѧ; нова же нб҃са и҆ ꙁе́млю новꙋ по ѻ҆бѣто ва́нїю е҆го ча́емъ , в нихже правда живетъ · Тѣмже въꙁлю́бленїи , сих̾ чающе , потщи́тесѧ нескверни и҆ непорочни томꙋ ѻ҆брѣ́стисѧ въ ми́рѣ · И г҃а на́шего долготерпѣнїе , сп҃сенїе неп щꙋите . ꙗ҆́коже и҆ въꙁлю́бленыи нашъ братъ па́велъ , по да́нѣи е҆мꙋ премꙋ́дрости написа̀ вамъ , ꙗ҆коже и҆ въ всѣхъ свои̑хъ посла́нїихъ гл҃ѧ в нихъ ѻ҆ сихъ , в ни́хже сꙋть неѹ҆добъ раꙁꙋ́мна нѣ́каѧ , ꙗ҆́же не наѹ҆ченїи и҆ неѹ҆тверженїи раꙁвращаютъ . ꙗ҆́коже и҆ про́чаѧ писанїа , къ свое́й поги́бели и҆мъ · Вы же ѹ҆бо въꙁлюб ленїи прежⷣе вѣдѧще , храни́тесѧ , да не лестїю беⷥꙁаконныхъ сведени бывше , ѡⷮпадете свое̑го ѹ҆тверже́нїа н҄о да растѣте же въ блгⷣти и҆ ра́ꙁꙋмѣ г҃а нашего и҆ сп҃са і҆с҃ х҃а · Томꙋ сла́ва и҆ нн҃ѣ и҆ въ дн҃ь вѣка а҆минь ·
Конець , посланїю второмꙋ ст҃аго а҆пⷵла петра̀ · И҆мать в себѣ Глⷡ‍҇а , г҃ а҆ ꙁачалъ церковныⷯ , е҃ ·
