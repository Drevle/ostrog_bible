Скаꙁа́нїе и҆же къ е҆фе́сеѻ҆мъ посла́нїю ст҃а́го а҆пⷵла па́вла ·  Се посыла́етъ ѡⷮ ри́ма , не оу҆̀ви́дѣвъ ѹ҆бо и҆хъ , слыша же ѻ҆ нихъ . вина́ же посла́нїю сїа е҆сть . е҆фе́сѧне вѣровавше въ г҃а на́шего і҆с҃ х҃а , и҆скреню и҆мѣѧ́хꙋ в него вѣ́рꙋ , и҆ въ всѧ ст҃ыѧ любовь · И҆ хотѧхꙋ ѡⷮ па́вла ѹ҆тверди́тисѧ . ѹ҆вѣ́дѣвъ ѹ҆бо сїе а҆пⷵлъ , пи́шетъ к ни́мъ сїе посла́нїе ѹ҆чи́телно · И҆ пе́рвѣе ѹ҆бо скаꙁꙋетъ не но́вꙋ быти е҆же по насъ таи҆́ньствꙋ . н҄о и҆ꙁнача́ла и҆ пре́жде сложе́нїѧ ми́рꙋ . бывше сїе бл҃говоле́нїе бж҃їе · Ꙗ҆́коже х҃ꙋ по насъ страда́ти , и҆ намъ тѣмъ спⷵти́сѧ · Та́же ѻ҆ приꙁва́нїи ꙗ҆́ꙁы́къ бесѣдꙋетъ , да пока́жетъ и҆хъ досто́ино вѣ́ровавшихъ , и҆ ꙗ҆влѧ́етъ ꙗ҆́ко приꙁва́нїе на́ше бысть не чл҃комъ , н҄о і҆с҃ хм҃ъ , и҆же е҆сть сн҃ъ бж҃їи . да и҆ ѡⷮ того навы́кнꙋтъ , ꙗ҆́ко не чл҃ко слꙋжи́теле бы́ша вѣ́ровавше въ х҃а , н҄о и҆́стиннїи бг҃очⷵти́ви . скаꙁꙋетъ же и҆ себѐ сего ради по́слана бы́вша , да проповѣ́дꙋетъ бл҃говѣстїе , и҆ ꙗ҆́ко и҆ ѻ҆ ни́хъ печа́шесѧ , пото́мъ ѹ҆чи́телна сло веса̀ , мꙋже́мъ , и҆ жена́мъ ѡⷮц҃е́м̾ , и҆ ча́домъ , господе́мъ и҆ рабо́мъ , полага́етъ въ посла́нїи . въкꙋ́пѣ всⷯѣ ѻ҆полчава́етъ на дїѧ́вола , и҆ бѣ со́въ е҆го , гл҃ѧ , проти́вꙋ и҆хъ бы́ти на́шеи брани . и҆ ꙗ҆́коже нѣ́кїи до́бръ подви́жникъ , въѻ҆рꙋжилъ всⷯѣ словесы̀ на бѣсо́в̾ское ѕлохи́трїе . Си́це скончава́етъ посла́нїе ·

КЪ ЕФЕСЕѠМЪ ПОСЛАНЇЕ СТГО АПЛА па́вла ·
Глⷡ‍҇а , а҃ . ꙁаⷱ‍҇ , сѕ҃і · Павелъ посла́нникъ і҆с҃ хв҃ъ  , во́лею бж҃їею . ст҃ымъ сꙋщиⷨ въ е҆фе́сѣ , и҆ вѣ́рнымъ ѻ҆ х҃ѣ і҆с҃ѣ · Блгⷣть вамъ и҆ мир̾ , ѡⷮ б҃а ѡⷮц҃а на́ шего и҆ г҃а і҆с҃ х҃а . блгⷵвенъ б҃ъ и҆ ѡⷮц҃ъ г҃а на́шего і҆с҃ х҃а , бл҃гослови́выи насъ всѧ́цѣмъ бл҃гослове́нїемъ дх҃о́внымъ , въ нбⷵныⷯ ѻ҆ х҃ѣ . ꙗ҆́коже и҆ꙁбра̀ насъ ѻ҆ немъ пре́же сложе́нїѧ ми́ра , бы́ти намъ ст҃ымъ и҆ непоро́чнымъ пред ни́мъ въ любви , пре́жде наре́къ насъ въ ѹ҆сн҃енїе і҆с҃ хм҃ъ ѹ҆ него , по бл҃говоле́нїю хотѣ́нїѧ е҆го , в похвалꙋ сла́вы бл҃годати е҆го , в не́иже ѻ҆бл҃агода́ти насъ ѻ҆ въꙁлюбле́неⷨ · ѻ҆ немже , ꙁаⷱ‍҇ , сꙁ҃і · И҆́мамы и҆ꙁбавленїе кро́вїю е҆го , и҆ ѻ҆ставле́нїе прегрѣше́нїемъ , по бога́тьствꙋ бл҃года́ти е҆го , ю҆же преѹ҆мно́жилъ е҆сть в насъ , въ всѧ́кои премꙋ́дрости и҆ ра́ꙁꙋмѣ , скаꙁа́въ нам̾ та́инꙋ во́ли своеѧ̀ , по бл҃говоле́нїю е҆го . ю҆же пре́жде по ложѝ ѻ҆ немъ , въ смотре́нїе и҆сполне́нїѧ вре́менъ , въꙁглави́ти всѧ́ческаѧ ѻ҆ х҃ѣ , ꙗ҆́же на нб҃сѣхъ и҆ ꙗ҆́же на ꙁемли им̾ , ѻ҆ не́мже и҆ наслѣ́дницы бы́хомъ , пре́ жде нарече́ни бы́вше , по проꙁрѣнїю бж҃їю , всѧ дѣ́иствꙋющаго по совѣтꙋ во́ли своеѧ , ꙗ҆ко бы́ти намъ въ похвале́нїе сла́вы е҆го , преже ѹ҆пова́вшимъ въ х҃а . ѻ҆ не́мже и҆ в҄ы слы́шавше сло́во и҆́стины . бл҃аговѣствова́нїе сп҃се́ нїа на́шего , въ не́мже и҆ вѣ́ровавше ꙁна́менастесѧ ѻ҆бѣтова́нїѧ дх҃омъ ст҃ыⷨ , и҆же е҆сть ѻ҆б рꙋченїе наслѣ́дїю на́шемꙋ , въ и҆ꙁбавле́нїе снаб дѣ́нїю , въ похвалꙋ сла́вы е҆го · Сего ради и҆ а҆́ꙁъ слышавъ ва́шꙋ вѣ́рꙋ ѻ҆ х҃ѣ і҆ с҃ѣ , и҆ любо́вь ꙗ҆же къ всѣмъ ст҃ымъ · ꙁаⷱ‍҇ , си҃і · Не престаю бл҃годарѧ ѻ҆ васъ , помина́нїе ѻ҆ васъ творѧ̀ въ мл҃твахъ мои̑хъ . да б҃ъ , и҆ ѡⷮц҃ъ г҃а на́шего і҆с҃ х҃а , ѡⷮц҃ъ сла́вы , да́стъ вамъ дх҃ъ премꙋдрости и҆ ѡⷮкрове́нїѧ , въ поꙁна́нїе е҆ го , просвѣще́нымъ ѻ҆чеса̀ срⷣца ва́шего , ꙗ҆́ко ѹ҆вѣ́дѣти вамъ , чт҄о е҆сть ѹ҆пова́нїе ꙁва́нїѧ е҆го , и҆ чт҄о бога́тьство сла́вы досто ѧ́нїѧ е҆го въ ст҃ыхъ . и҆ чт҄о преспѣ́ющее вели́чьство си́лы е҆го в насъ вѣ́рꙋющихъ по дѣи ствꙋ держа́вы крѣ́пости е҆го , ю҆же съдѣѧ ѻ҆ х҃ѣ , въскр҃сивъ е҆го ѡⷮ мерътвыхъ , и҆ поса́ждь ѻ҆деснꙋ́ю себѐ на нбⷵныхъ , превы́ше всѧ́кого нача́льства и҆ вла́сти , и҆ си́лы и҆ гдⷵьства , и҆ всѧ́каго и҆́мени и҆менꙋемаго , не то́чїю въ вѣ́цѣ сем̾ , н҄о и҆ въ грѧдꙋщеⷨ · ꙁаⷱ‍҇ , сѳ҃і · И҆́ всѧ покорѝ под ноꙁѣ̀ е҆го . и҆ того да́стъ главꙋ вы́ше всѣхъ цр҃кви , ꙗ҆́же е҆сть тѣ́ло е҆го , и҆сполне́нїе и҆сполнѧ́ющаго всѧческаѧ въ всѣхъ ·
Глⷡ‍҇а , в҃ · И васъ сꙋщихъ мертвыхъ прегрѣше́нми грѣхи ва́шими , в ни́хже и҆ногда̀ ходи́сте , по вѣкꙋ ми́ра сего , и по кнѧѕю вла́сти въꙁдꙋшныѧ , дꙋ́ха , и҆же нн҃ѣ дѣиствꙋеⷮ въ сынох̾ противле́нїа , в нихже и҆ м҄ы вс҄и жихоⷨ и҆ногда̀ въ по́хотѣхъ плоти на́шеа , творѧ́ще волю плоти и҆ помышле́нїи и҆ бѣ́хомъ е҆стес твомъ ча́да гнѣ́вꙋ , ꙗ҆́коже и про́чїи · ꙁаⷱ‍҇ , с҃к · Бг҃ъ же бога́тъ сыи въ млⷵти , ꙁа премно́гꙋю любо́вь свою , е҆юже въꙁлюбѝ насъ , и҆ сꙋщихъ насъ мертвыхъ прегрѣше́нми , съѻ҆живѝ хм҃ъ . бл҃года́тїю е҆сте сп҃се́ни , и҆ с ни́мъ въскреси , и҆ съпосади на нбⷵныхъ ѻ҆ х҃ѣ і҆с҃ѣ , да ꙗ҆́ви́тъ въ вѣцѣхъ грѧдꙋщихъ , преѕѣ́лное бога́тьство бл҃года́ти своеѧ , бл҃госты́нею на насъ ѻ҆ х҃ѣ і҆с҃ѣ · бл҃года́тїю бо е҆сте сп҃се́ни и҆ вѣ́рою . и҆ се не ѡⷮ васъ , бж҃їи да́ръ , не ѡⷮ дѣл̾ , да никтоже похва́литсѧ . того бо е҆смы творе́ нїе , и҆ съꙁда́ни ѻ҆ х҃ѣ і҆с҃ѣ . на дѣла́ бл҃гаѧ , ꙗ҆же прежде ѹ҆го то́ва б҃ъ , да в нихъ хо́димъ · ꙁаⷱ‍҇ , с҃к · Тѣмже помина́ите ꙗ҆ко вы̀ , и҆же и҆ногда̀ ꙗ҆ꙁы́ цы въ плоти , гл҃емїи неѻ҆брѣꙁанїе . ѡⷮ реко́маго ѻ҆брѣꙁанїѧ въ плоти рꙋкотворе́наго , ꙗ҆́ко бѣ́с те въ времѧ ѻ҆́но беꙁ̾ х҃а , ѻ҆тꙋждени житїѧ і҆и̑л҃ева , и҆ чю́жи ѡⷮ ꙁавѣтъ ѻ҆бѣтова́нїѧ , ѹ҆ пова́нїѧ не и҆мꙋще , и҆ беꙁбо́жни въ ми́рѣ · Нн҃ѣ же ѻ҆ х҃ѣ і҆с҃ѣ , в҄ы , бы́вше и҆ногда̀ дале́че , бли́ꙁъ бысте кро́вїю хв҃ою · ꙁаⷱ‍҇ , ск҃а · То́и бо е҆сть ми́ръ на́шъ , сътвори́выи ѻ҆боѧ е҆ді́но , и҆ срѣдостѣ́нїе ѻ҆гра́ды раꙁори́въ , вражⷣꙋ пло́ тїю свое̑ ю , ꙁако́на ꙁа́повѣдемъ , ѹ҆че́нїи ѹ҆праꙁ̾д ни́въ , да ѻ҆́ба съꙁи́ждетъ собо́ю въ е҆ді́ного но́ваго чл҃ка . творѧ̀ ми́ръ , и҆ примиритъ ѻ҆бои̑хъ е҆ді́нѣмъ тѣломъ бв҃и крⷵтомъ , ѹ҆би́въ враждꙋ̀ на немъ . и҆ пришеⷣ бл҃говѣстѝ ми́ръ вамъ , да́лнимъ и҆ бли́жним̾ . ꙁане тѣмъ и҆мамы приведе́ нїе . ѻ҆бои въ е҆ді́нъ дх҃ъ къ ѡⷮц҃ꙋ · ꙁаⷱ‍҇ , ск҃в · Тѣмже ѹ҆ бо ктомꙋ̀ нѣсте стра́нни прише́лцы , н҄о съжи́теле ст҃ымъ , и҆ при́снїи б҃ꙋ , наꙁда́ни бы́вше на ѻ҆снова́нїи а҆пⷵлъ и҆ прⷪ‍҇рокъ , сꙋ щꙋ краеѹ҆го́лнꙋ самомꙋ і҆с҃ хꙋ  , ѻ҆ не́мже всѧ́ко съꙁда́нїе съставлѧ́емо , раститъ въ цр҃ковь ст҃ꙋю гв҃и . ѻ҆ немже и҆ в҄ы съꙁида́етесѧ въ жили́ще бж҃їе д҃хомъ ·
Глⷡ‍҇а , г҃ · Сего ради и҆ а҆ꙁъ па́велъ ѹ҆ꙁниⷦ‍҇ і҆с҃ хв҃ъ ѻ҆ васъ ꙗ҆ꙁыцⷯѣ похвалюсѧ · А҆ще ѹ҆бо слышасте смотре́ нїе блгⷣти бж҃їи да́н ныѧ мнѣ̀ въ васъ , ꙗ҆́ко по ѡⷮкрове́нїю скаꙁа ми сѧ та́ина , ꙗ҆́коже преⷣнаписахъ вма́лѣ , ѻ҆ немже и҆ мо́жете чтꙋще раꙁꙋмѣти ра́ ꙁꙋмъ мои ѻ҆ та́инѣ хв҃ѣ , ꙗ҆же и҆ны́мъ родоⷨ не скаꙁа́сѧ сн҃омъ чл҃ческимь , ꙗ҆́коже нн҃ѣ ѡⷮкры́сѧ ст҃ымъ е҆го а҆пⷵломъ , и҆ пррⷪ‍҇окомъ д҃хомъ ст҃ым̾ . ꙗ҆ко бы́ти ꙗ҆́ꙁы́комъ сънаслѣ́дникомъ , и҆ сътѣ ле́сникомъ , и҆ съприча́стникомъ ѻ҆бѣтова́нїю е҆го ѻ҆ х҃ѣ і҆с҃ѣ , бл҃говѣствова́нїемъ е҆ мꙋже бы́хъ слꙋжитель по́ дарꙋ бл҃года́ти бж҃їа да́ныа мнѣ̀ , по дѣ́иствꙋ си́лы е҆го · ꙁаⷱ‍҇ , ск҃г · Мнѣ ме́ншемꙋ всѣхъ ст҃ыхъ , дана бысть бл҃года́ть сїѧ , въ ꙗ҆ꙁы́цⷯѣ бл҃говѣсти́ти не и҆ꙁ̾слѣ́дованное бога́тьство хв҃о , и҆ просвѣти́ти всѧ̀ , чт҄о е҆сть смотре́нїе та́ины съкрове́нныѧ ѡⷮ вѣкъ въ бѕ҃ѣ , съꙁда́вшим̾ всѧческа́ѧ і҆с҃ хм҃ъ , да ска́жетсѧ нынѣ нача́ломъ и вла́с темъ на нбⷵных̾ , цр҃ковїю , много раꙁли́чнаѧ премꙋдрость бж҃їѧ , по преⷣложе́нїю вѣкъ , ꙗ҆же сътвори ѻ҆ х҃ѣ і҆с҃ѣ гд҃ѣ нашемъ . ѻ҆ немже и҆мамы дерꙁнове́ нїе , и҆ приведе́нїе въ надѣѧ́нїе . вѣрою е҆го . тѣмже молю̀ в҄ы , не стꙋжа́ти сѝ въ ско́рѣбхъ мои̑хъ ꙗ҆же ѻ҆ васъ . е҆же еⷵ сла́ва ваша · Сего ради прекланѧ́ю колѣ́нѣ мои къ ѡⷮцꙋ ҃ г҃а нашего і҆с҃ х҃а , и҆ꙁ него́же всѧко ѻ҆ те́чество на нб҃сѣх̾ и҆ на ꙁемлѝ и҆менꙋетсѧ , да да́сть ваⷨ по бога̀ тъствꙋ сла́вы своеѧ , си́лою ѹ҆тверди́тисѧ , дх҃ом̾ е҆го , въ внꙋтренимъ чл҃цѣ , всели́тисѧ х҃ꙋ вѣрою въ срⷣца ва́ша , въ любвѝ въкорене́ни и҆ ѻ҆снова́ни , да въꙁмо́жете раꙁꙋмѣ ти съ всѣми ст҃ыми , чт҄о широта̀ и҆ долго та̀ , и҆ глꙋбина̀ и҆ высота̀ . раꙁꙋмѣти же пре спѣ́ющїи ра́ꙁꙋмъ любвѐ хв҃ы , да и҆спо́лнитесѧ въ всѧко и҆сполне́нїе бж҃їе . могꙋщемꙋ же всѧ̀ твори́ти по преи̑ꙁбыточьствїю и҆хже про́симъ и҆лѝ раꙁꙋмѣемъ , по си́лѣ дѣ́иствꙋемѣи въ насъ , томꙋ̀ сла́ва въ цр҃кви ѻ҆ х҃ѣ і҆с҃ѣ , въ всѧ ро́ды вѣ́ка вѣкомъ а҆ми́нь ·
Глⷡ‍҇а , д҃ . ꙁаⷱ‍҇ , ск҃д · Молю̀ ѹ҆бо в҄ы а҆ꙁъ ѹ҆ꙁникъ ѻ҆́ г҃ѣ , дос то́ино ходи́ти ꙁванїю , в неже ꙁвани бы́сте , съ всѧ́кимъ смиреномꙋдрїеⷨ и҆ кро́тостїю , съ долготрьпѣнїемъ , тер пѧще дрꙋгъ дрꙋга любо́вїю , тщащесѧ блюс тѝ е҆ді́ненїе дх҃а , в соѹ҆ꙁѣ ми́ра . е҆ді́но тѣло и҆ е҆ді́нъ дх҃ъ , ꙗ҆́коже и҆ ꙁва́ни бысте въ е҆ді́ноⷨ ѹ҆пова́нїи ꙁва́нїѧ вашего . е҆ді́нъ г҃ь , е҆ді́на вѣ ра , е҆діно кр҃щенїе еді́нъ б҃ъ и҆ ѡⷮц҃ъ всѣмъ , и҆же надо в̾сѣми , и҆ ѻ҆ всѣхъ , и҆ въ всѣхъ наⷵ · ꙁача́ло · Є҆́ді́номꙋ же комꙋждо насъ дастьсѧ блгⷣть по мѣре дарованїѧ хв҃а · Тѣмже гл҃етъ , въꙁ шеⷣ на высотꙋ , плѣнилъ е҆си плѣнъ , прїѧ́лъ е҆си даа́нїе въ чл҃цѣхъ · А҆ е҆же вꙁы́де , чт҄о еⷵ , а҆ще не точїю ꙗ҆́коже и҆ сниде прежⷣе в дол нѣишаа страны ꙁемли; съшедыи , то́й еⷵ и҆ въсшедыи превы́ше всⷯѣ нб҃съ , да и҆сплънитъ всѧ́чьскаѧ · И҆ то́и̑ далъ е҆сть , ѻ҆вы ѹ҆бо а҆пⷵ лы , ѻ҆вы же пррⷪ‍҇кы , ѻ҆вы же бл҃говѣстники , ѻ҆выⷤ‍ⷷ па́стырѧ и҆ ѹ҆чи́телѧ , къ съверше́нїю ст҃ымъ , въ дѣло слꙋженїа , въ соꙁданїе тѣла хв҃а , дондеже дости́гнемъ вс҄и въ е҆ді́ненїе вѣ ры , и҆ в раꙁꙋмъ сн҃а бж҃їа , въ мꙋжа съверше́на , въ мѣрꙋ въ́ꙁраста и҆сполне́нїѧ хв҃а · ꙁаⷱ‍҇ , ск҃е · Да не быва́емъ ктомꙋ̀ младенцы ѹ҆момъ , вла́ющесѧ и҆ скита́ющесѧ въ всѧкоⷨ вѣтре ѹ҆ченїа , во лжѝ чл҃честеи , в коварствѣ ко́ꙁнеи лще нїа , и҆стиньствꙋю̑ще же в любвѝ , да въꙁрастимъ в него всѧчьскаа и҆же е҆сть глава̀ х҃с , и҆ꙁ негоже все тѣло съставлѧ́емо и҆ счинѣва́емо прили́чнѣ , всѧ́цѣмъ ѻ҆сѧꙁа́нїемъ подаа́нїѧ , по дѣиствꙋ в мѣрꙋ е҆ді́нои кое́ижⷣо части , въꙁраще́нїе тѣлꙋ твори́тъ , въ соꙁда́нїе себѣ любовїю · ꙁаⷱ‍҇ , ск҃ѕ · Се̑ ѹ҆бо гл҃ю , и҆ послꙋшествꙋю ѻ҆ г҃и , ктомꙋ не ходити ваⷨ , ꙗ҆коже и҆ прочїи ꙗ҆ꙁы́цы хо дѧтъ в сꙋетѣ ѹ҆ма ихъ , помраче́ни совѣстїю , сꙋще ѡⷮчюжⷣени ѡⷮ жи́ꙁни бж҃їѧ , ꙁа не вѣжьство сꙋщее в нихъ , ꙁа ѻ҆камене́нїе срⷣцъ иⷯ , и҆же в нечаа́нїе вло́жшесѧ , преда́ша себе стꙋдодѣа́нїю , и҆ в дѣ́ланїе всѧкїѧ нечисто́ ты и҆ лихои̑ма́нїѧ  · Вы́ же не тако поꙁна́с те х҃а , а҆ще ѹ҆бо слы́шасте е҆го , и҆ ѻ҆ немъ наѹ҆чи́стесѧ , ꙗ҆́коже е҆сть и҆́стина ѻ҆ і҆с҃ѣ ѡⷮло жити вамъ по пе́рвомꙋ житїю веⷮхаго чл҃ка , тлѣю́щаго въ похотѣхъ преле́стныⷯ , ѻ҆бнов лѧ́ти же сѧ дх҃оⷨ ѹ҆мꙋ вашемꙋ , и҆ ѻ҆блещисѧ в но́ваго чл҃ка , съꙁда́ннаго въ бж҃їю прлвдꙋ и҆ въ прпⷣбїе и҆стины · ꙁаⷱ‍҇ , ск҃ꙁ · Тѣмже ѡⷮло́жше лжꙋ̀ , гл҃ите и҆́стинꙋ коⷤдо къ и҆скренемꙋ свое̑мꙋ , ꙁане е҆смы̀ дрꙋгъ дрꙋгꙋ оу́ дове . гнѣ́ваитесѧ , и҆ не съгрѣша́ите · Слн҃це да не ꙁа́идеⷮ въ гнѣвѣ вашемъ , ни дади́те мѣсто дїа́волꙋ · Крадыи же , ктомꙋ да не кра́детъ . но̑ паче да трꙋжа́етьсѧ дѣ́лаѧ сво и́ма рꙋка́ма благое , да и҆́мать подаа́ти тре бꙋ́ющемꙋ · Всѧ́ко слово гнило да не и҆схо́диⷮ и҆ꙁъ ѹ҆стъ вашихъ . н҄о точїю е҆же еⷵ бл҃го , къ съꙁда́нїю вѣры , да да́стъ блгⷣть слы́ шащимъ · И҆ не ѻ҆скорблѧ́ите дх҃ъ бж҃їи ст҃ыи , ѻ҆ немже ꙁна́менастесѧ въ дн҃ь и҆ꙁбавле́нїѧ . всѧ́ка го́ресть и҆ гнѣвъ , и҆ ꙗ҆́рость и҆ клиⷱ‍҇ и҆ хꙋла̀ , да въꙁметсѧ ѡⷮ васъ съ всѧ́кою ꙁло́бою · Быва́ итеⷤ‍ⷷ дрꙋгъ къ дрꙋгꙋ бла́ꙁи , млрⷵди , ѹ҆ гажа́юще дрꙋгъ дрꙋгꙋ , ꙗ҆́коже и҆ бг҃ъ ѻ҆ х҃ѣ ѹ҆годилъ е҆сть ва́мъ ·
Глⷡ‍҇а , е҃ . ꙁаⷱ‍҇ , ск҃и · Быва́ите ѹ҆бо подража́тели б҃ꙋ , ꙗ҆́коⷤ‍ⷷ чада въꙁлю́блена и ходи́те въ любви , ꙗ҆́коже и҆ х҃с въꙁлюби насъ и҆ предастъ себе ꙁа́ ны . приноше́нїе и҆ жертвꙋ б҃ꙋ въ воню бл҃гоѹ҆ха́нїа · Блꙋд же , и҆ всѧ́ка нечистота̀ и҆ лихои̑мъство , ника́коже да и҆менꙋетсѧ въ васъ , ꙗ҆коже подоба́етъ ст҃ым̾ , и҆ скверносло́вїе и҆ бꙋесло́вїе , и҆ кощꙋны , и҆ ꙗ҆же неподо́бнаа , н҄о паче бл҃годаре́нїе . сїе бо да естѐ вѣ́ дꙋще , ꙗ҆́ко всѧкъ блꙋ́дникъ , и҆ли нечи́стъ , и҆ли лихои҆́мецъ , г҃ и҆же е҆сть и҆долослꙋжи́тель , не и҆́мать достоѧ́ нїѧ въ црⷵтвїи х҃ а и҆ б҃а · Никто́же ваⷵ да не льститъ сꙋ́етными словесы̀ . си́х бо ра́ди грѧ детъ гнѣвъ бж҃їи на́ сн҃ы непокори́выѧ , не быва́ите ѹ҆бо съприча́стницы си́мъ . бѣ́сте бо и҆ногда̀ тма̀ , нн҃ѣ же свѣтъ ѻ҆́ г҃ѣ · ꙁаⷱ‍҇ , ск҃ѳ · Ꙗ҆́коже ча́ да свѣта ходи́те . плоⷣ бо дх҃овныи е҆сть въ всѧкои бл҃гостыни и҆ пра́вдѣ і҆ и́с тиннѣ , и҆скꙋша́юще чт҄о е҆сть бл҃гоѹ҆го́дно бв҃и . и҆ не приѻ҆бща́итесѧ къ дѣ́ломъ неподо́бныⷨ и҆ темнымъ , паче же и҆ ѻ҆блича́ите . быва́емаѧ б҄о ѻ҆́таи ѡⷮ нихъ , сра́мно е҆сть и҆ гл҃ати . всѧ же ѻ҆блича́е̑ма ѡⷮ́ свѣта ꙗ҆́влѧ́ютсѧ . все бо ꙗ҆́влѧ́е̑мо , свѣтъ е҆сть . сего ра́ди гл҃етъ въс та́ни спѧ́и , и҆ въскрⷵнѝ ѡⷮ мр҃твыⷯ и҆ ѻ҆свѣтиⷮ тѧ х҃с . блюди́те ѹ҆бо ѻ҆па́сно , како ходите , не ꙗ҆́коже немꙋдри , н҄о ꙗ҆коже премꙋдри , и҆скꙋ пꙋю̑ще вре́мѧ , ꙗ҆́ко дн҃їе лꙋка́ви сꙋть . сего ради не быва́ите несмы́слени , н҄о раꙁꙋмѣва́ю ще , чт҄о е҆сть во́лѧ бж҃їа и҆ не ѹ҆пива́итесѧ виномъ , в немже е҆сть блꙋ́дъ . н҄о паче и҆с полнѧ́итесѧ д҃хомъ , гл҃юще себѣ въ ѱал̾мѣхъ , и҆ пѣнїихъ и҆ пѣснехъ дх҃овныхъ , въсвѣва́юще и҆ пою́ще въ срⷣцыхъ ва́ших̾ гв҃и · ꙁаⷱ‍҇ , с҃л · Бл҃годарѧ́ ще въсегда̀ ѻ҆ всѣхъ ѻ҆́ и҆́мени г҃а на́шего і҆с҃ х҃а , и҆ б҃а и҆ ѡⷮц҃а . повинꙋ́ющесѧ дрꙋгъ дрꙋгꙋ въ страсѣ бж҃їи · Жены̀ свои̑мъ мꙋже́мъ повинꙋ́итесѧ , ꙗ҆́коже и҆ г҃ꙋ . ꙁанѐ мꙋ́жъ е҆сть глава̀ женѣ , ꙗ҆коже и҆ х҃с глава̀ цр҃кви , и҆ то́и е҆сть сп҃си́ тель тѣлꙋ . н҄о ꙗ҆́ко же цр҃кви повинꙋе̑тсѧ х҃ꙋ , та́кожде и҆ жены̀ сво и҆мъ мꙋже́мъ въ все́мъ · ꙁаⷱ‍҇ , сл҃а · Мꙋжїе люби́те своѧ жены̀ , ꙗ҆́коже и҆ х҃с въꙁ люби цр҃ковь , и҆ себѐ преда́стъ ꙁа ню̀ , да ѻ҆с т҃итъ ю҆̀ , ѻ҆чисти́въ ба́нею водно́ю гл҃омъ , да преⷣста́виⷮ ю҆̀ себѣ сла́внꙋ цр҃ковь , не и҆мꙋ щꙋ скве́рны и҆ли поро́ка , и҆ли нѣ́кое ѡⷮ таковыⷯ , н҄о да е҆сть ст҃а и҆ непоро́чна · Та́ко до́лъжни сꙋть мꙋж́їе люби́ти своѧ жены̀ , ꙗ҆́ко своѧ тѣлеса̀ , любѧ́и бо свою жен̀ꙋ , себѐ лю́ битъ . никтоже бо когда̀ свою пло́ть въꙁ ненавид̀ѣ , н҄о пита́етъ и҆ грѣ́етъ ю҆̀ , ꙗ҆коже и҆ г҃ь цр҃ковь · Ꙗ҆́ко ѹ҆ди е҆смы̀ тѣ́ла е҆го , ѡⷮ плоти е҆го и҆ ѡⷮ косте́и е҆го · Сего рⷣ‍ꙵа ре́че ѻ҆ста́витъ чл҃къ ѡⷮц҃а свое̑го и҆ мт҃рь , и҆ прилѣпитсѧ женѣ свое́й , и҆ бꙋ́дета ѻ҆́ба въ пло́ть е҆ді́нꙋ . та́ина сїѧ вели́ка е҆сть , а҆ꙁ же гл҃ю въ х҃а и҆ цр҃ковь . ꙁаⷱ‍҇ , сл҃в · Ѡ҆́ба́че и҆ вы по е҆ді́номꙋ ко́ждо свою женꙋ си́це да лю́битъ , ꙗ҆́коже и҆ себѐ · А҆ жена̀ да бои́т сѧ свое̑го мꙋжа ·
Глⷡ‍҇а , ѕ҃ · Чада послꙋшаите свои̑хъ родите́леи ѻ҆ г҃ѣ , сїе б҄о е҆сть пра́ведно · Чтѝ ѡⷮц҃а свое̑го и҆ мт҃рь , ꙗ҆́же е҆сть пе́рваѧ ꙁа́по вѣдь въ ѻ҆бѣтова́нїи , да бл҃го ти бꙋ́детъ , и҆ бꙋ́деши долголѣтенъ на́ ꙁемлѝ · И҆ ѡⷮц҃ы , не раꙁдража́ите ча́дъ свои̑хъ , н҄о въспита ва́ите и҆хъ , въ накаꙁа́нїи и҆ ѹ҆че́нїи гн҃и · Рабѝ , послꙋшаите госпо́дїи свои̑хъ по́ плоти , съ стра́хомъ и҆ трепе́томъ , въ простотѣ срⷣца ва́ шего , ꙗ҆́коже и҆ х҃а . не преⷣ ѻ҆чима то́чїю рабо́ тающе ꙗ҆́ко чл҃коѹ҆го́дницы · н҄о ꙗ҆́коже рабѝ хв҃и и҆ творѧ́ще во́лю бж҃їю ѡⷮ дш҃а , съ бл҃гораꙁꙋ м́їемъ слꙋжа́ще ꙗ҆́коже г҃ꙋ , а҆ не ꙗ҆ко чл҃ком̾ · Вѣ́дꙋще ꙗ҆́ко ко́ждо е҆же а҆ще сътвориⷮ бл҃го , сїе прїиметъ ѡⷮ г҃а , а҆ще ра́бъ а҆ще сво́бодь · И҆ госпо́дїе та́кожде твори́те къ нимъ , послаб лѧ́ю̑ще иⷨ преще́нїѧ · Вѣ́дꙋще ꙗ҆ко и҆ вамъ са мѣмъ и҆ тѣм̾ , г҃ь е҆сть на нб҃сѣхъ , и ѻ҆би нове́нїѧ лицꙋ нѣсть ѹ҆ него · ꙁаⷱ‍҇ , сл҃г · Про́чее же бра́тїе моа  , въꙁмага́ите ѻ҆́ гѣ , и҆ в держа́вѣ крѣ́пости е҆го . ѻ҆блецѣтесѧ въ всѧ ѻ҆рꙋжїа бж҃їа , ꙗ҆́ко въꙁмощѝ вамъ ста́ти про ти́вꙋ ко́ꙁнемъ дїѧ́вольским̾ , ꙗ҆́ко нѣ́сть на́ша бра́нь къ пло́ти и҆ кро́ви . н҄о к нача́ломъ , и҆ къ вла́стемъ , и҆ къ миродержи́телемъ тмѣ вѣ́ ка сего , къ дꙋхово́мъ ѕло́бѣ поⷣнбⷵнымъ · Сего ра́ди прїимѣте всѧ ѻ҆рꙋж́їѧ бж҃їѧ , да воꙁмо́жете проти́витисѧ въ дн҃ь люⷮ , и҆ вс҄ѧ съдѣѧ́вше ста́ти · ста́нете ѹ҆бо препоѧ́сани чре́сла ва́ша и҆́стиною , и҆ ѻ҆бо́лъкшесѧ в̾ бро́нѧ пра́вды , и҆ ѻ҆ бꙋвше но́ ѕѣ въ ѹ҆гото́ванїе бл҃говѣствова́нїѧ ми́рꙋ . надо всѣми же въспрїи̑мше щи́тъ вѣ́ры , в не́мже въꙁможете всѧ̀ стрѣ́лы лꙋка́ваго ражⷣе женыѧ ѹ҆гаси́ти , и҆ шле́мъ сп҃се́нїа въспрїи̑ ми́те , и҆ ме́чь д҃хо́вныи , е҆же е҆сть гл҃ъ бж҃їи · кккккк ꙁаⷱ‍҇ , сл҃д · Всѧ́кою мл҃твою и҆ моле́нїеⷨ молѧ́щесѧ на всѧ́ ко вре́мѧ дх҃омъ , и҆ в сїе и҆́стое бдѧ́ще въ всѧ́коⷨ терпѣ́нїи и҆ мл҃твѣ , ѻ҆ всѣхъ ст҃ыхъ , и҆ ѻ҆ мнѣ , да да́ст̾ ми сѧ сло́во въ ѡⷮверꙁе́нїе ѹ҆сто́мъ мои̑мъ , съ дерꙁнове́нїемъ скаꙁа́ти та́инꙋ бл҃говѣствова́нїѧ , ѻ҆ немже свѧ́ꙁанъ е҆смь оу҆́ꙁы желѣꙁ́ными , да в немъ дерꙁа́ю ꙗ҆коже подоба́етъ ми гл҃ати . да ꙗ҆́ко ѹ҆бо ѹ҆ вѣ́сте и҆ в҄ы ꙗ҆́же ѻ҆ мнѣ̀ , чт҄о дѣ́лаю , всѧ же ва́м̾ ска́жетъ тихи́къ въꙁлю́бленыи браⷮ и҆ вѣ́ренъ слꙋжи́тель ѻ҆́ г҃ѣ , е҆гоже посла́хъ к вам̾ на сѐ и҆́стое , да ѹ҆вѣ́сте ꙗ҆́же ѻ҆ насъ , и҆ ѹ҆тѣшитъ срⷣца ваша . ми́ръ братїи , и҆ любо́въ съ вѣрою , ѡⷮ б҃а ѡⷮц҃а и҆ г҃а нашего і҆с҃ х҃а . блгⷣть съ всѣми любѧ́щими г҃а нашего і҆с҃ х҃а , в неи̑стлѣнїи а҆ми́нь ·
Коне́цъ посла́нїю и҆же къ е҆фесе́ѻ҆мъ · И҆́мать в себѣ ,Глⷡ‍҇а , ѕ҃ , А҆ ꙁаⷱ‍҇ , церко́вныхъ , к҃а ·
