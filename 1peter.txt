Скаꙁа́нїе собо́ръномꙋ петро́вꙋ посла́нїю пе́рвомꙋ ·  Сїе пи́шетъ бл҃женыи пе́тръ посла́нїе ѹ҆чи́телно въ раⷥсѣѧ́нїи сꙋщимъ і҆ѹ҆де́ѻ҆мъ , и҆ бывшимъ хрⷵтїѧ҆́номъ , понеже б҄о ѡⷮ і҆оуде́и вѣ́роваша , ѹ҆твержа́етъ и҆хъ . и҆ пе́рвѣе ѹ҆бо повѣ́дꙋетъ , и҆ скаꙁꙋетъ ꙗ҆ко ꙗ҆же въ х҃а вѣ́ра , ѡⷮ прⷪ‍҇рокъ въꙁвѣсти́сѧ , и҆ тѣми и҆ꙁъꙗ҆сни́сѧ е҆же кровїю е҆го и҆ꙁбавле́нїе , ꙗ҆́ко тѣмиже и҆ ꙗ҆ꙁы́ком̾ бл҃говѣсти́шасѧ вс҄ѧ , в нѧ́же жела́ютъ а҆гг҃ли прини́кнꙋти . таже съвѣща́въ досто́ ино ꙁва́вшаго жи́тел̾ствовати . повелѣва́етъ и҆ црѧ почитати . жена́м же и҆ мꙋже́мъ е҆дїномы́слїе ꙁавѣ щава́етъ · и҆ ѻ҆ нравѣх̾ накаꙁавъ ма́ло , повѣ́дꙋетъ ꙗ҆ко и въ а́дѣ бы́сть ѡⷮ г҃а про́повѣдь сп҃сенїа и҆ въскр҃се́нїа . да и҆ прежде ѹ҆ме́ршеи въ скрⷵнꙋтъ , и҆ сꙋдѧтсѧ ѹ҆бо съ пло́тїю , блгⷣтїю же въскр҃се́нїа пребꙋ́дꙋтъ . и҆ ꙗ҆ко кончи́на всѣхъ ѹ҆же прибли́жисѧ . и҆ подоба́етъ всѣмъ гото́вымъ быти ꙗ҆́ко сло́во ѡⷮда́ти сꙋдїѝ . и҆ та́ко сконче ва́етъ посла́нїе ·

СОБОРНОЕ ПОСЛАНЇЕ ПЕТРОВО
Глⷡ‍҇а , а҃ · ꙁаⷱ‍҇ , н҃и · Пе́тръ а҆пⷵлъ і҆с҃ хв҃ъ , и҆ꙁбра́ннымъ прише́л цемъ раꙁсѣѧ́нїа . по́нтꙋ , галаті́и , кап падокі́и , а҆сі́и , и҆ виѳині́и · По преꙁрѣ́нїю б҃а и҆ ѡⷮц҃а , въ ст҃ы́ню дх҃а , въ послꙋша нїе и҆ кропле́нїе кро́ ви і҆с҃ хв҃ы . блгⷣть ваⷨ и҆ ми́ръ да ѹ҆мно́житсѧ · ꙁаⷱ‍҇ · Блвⷵе́нъ б҃ъ ѡⷮц҃ъ г҃а на́шего і҆с҃ х҃а , и҆же по мно́ѕѣи свое́й млⷵти , по рожⷣеѝ на́съ въ ѹ҆ пованїе жи́во въскрⷵсенїемъ і҆с҃ хв҃ымъ ѡⷮ ме́ртвыхъ , въ наслѣдїе нетлѣ́нно и҆ нескверно и҆ неѹ҆вѧда́емо , съблюде́но на нб҃ сехъ въ васъ , и҆же си́лою бж҃їею съблюденыⷯ вѣ́ рою , въ спⷵсе́нїе гото́во ꙗ҆ви́тисѧ въ́ времѧ послѣ́днее . ѻ҆ не́мже ра́дꙋитесѧ ма́ло нн҃ѣ , а҆ще лѣ́по е҆сть , приско́ рбъни бывше въ раꙁли́чныхъ напа́стеⷯ , да и҆скꙋшенїе ва́шеѧ̀ вѣ́ры , мн́ого чтⷵнѣ́ише ꙁла́та ги́бнꙋща , ѻ҆гне́м̾ же и҆скꙋ ше́на , ѻ҆брѧ́щетсѧ въ похвалꙋ̀ и҆ славꙋ и҆ че́сть , въ ѡⷮкрове́нїи і҆с҃ хв҃ѣ . е҆гоже не видѣ́в ше любити , на негоже нн҃ѣ не ꙁрѧще , вѣ́рꙋюще же , ра́дꙋитесѧ ра́достїю неи̑ꙁгл҃ан̾ною и҆ просла́вленною , прїемлюще коⷩ‍҇чи́нꙋ вѣрѣ ва́шеи , спⷵнїе дш҃амъ · ѻ҆ неⷨже сп҃сенїи вꙁыска́ша і҆ и҆спыта́ша пррⷪ‍҇роцы , и҆же ѻ҆ ва́шеи блгⷣти проре́к шеѝ , и҆спыта́юще въ каково и҆ли въ кое вре́мѧ ꙗ҆влѧ́ше в них̾ дх҃ъ хв҃ъ прежде свѣдѣтельствꙋѧ ѻ хв҃ыхъ стра́стехъ , и҆ ꙗ҆́же по сихъ сла́вах̾ , и҆мже ѡⷮкры́сѧ ꙗ҆́ко не и҆́мъ самѣмъ , н҄о и҆ наⷨ же слꙋжа́хꙋ сїа , ꙗ҆́же нн҃ѣ въꙁ̾вѣс ти́шасѧ вамъ , бл҃говѣствоваⷡ‍҇шими вамъ дх҃омъ ст҃ ымъ по́сланным̾ с нб҃се , в нѧ́же жела́ють а҆гг҃лы прини́кнꙋти · ꙁаⷱ‍҇ · Тѣ́мже въꙁлю́бленїи , препоа́савше чресла̀ по мышленїа ва́шего , треꙁвѧ́щесѧ , съвръшенѣ ѹ҆ пова́ите на приноси́мꙋю вамъ блгⷣть , ѡⷮкрове́ нїемъ і҆с҃ хв҃ымъ , ꙗ҆́ко ча́да послꙋша́нїю , не преѻ҆браꙁꙋ́ющесѧ пе́рвыми невѣдѣнїа ва́шего похотѣ́нїи , н҄о по ꙁва́вшемꙋ в҄ы ст҃о́мꙋ , и҆ са ми ст҃и въ всемъ житїи бꙋ́дите . ꙁане пи́ сано е҆сть , ст҃и бꙋ́дѣте , ꙗ҆́ко а҆ꙁъ ст҃ъ е҆смь . и҆ а́ще ѡⷮц҃а наꙁыва́ете нелицемѣ́рно сꙋ дѧ́ща комꙋждо по дѣлꙋ , съ страхомъ жи тїа ва́шего вре́мѧ жительствꙋе̑те , вѣ́дѧще ꙗ҆́ко не и҆стлѣ́нным̾ сребромъ и҆л ̑и ꙁла́тоⷨ и҆ꙁба́ вистесѧ ѡⷮ сꙋе̑тнаго ва́шего житїа ѡⷮц҃ы пре да́ннаго н҄о честно́ю кровїю ꙗ҆́ко а҆гньца непо ро́чна и҆ нескве́рна х҃а · Предъѹ҆вѣ́дѣна ѹ҆бо пре жⷣе сложе́нїа ми́ра ꙗ҆́вльша же сѧ въ послѣд нѧа лѣта васъ ради , и҆же е҆го ради вѣ́ровав шихъ въ б҃а , въꙁдви́гъшаго его и҆ꙁ ме́рт выхъ , и҆ сла́вꙋ е҆мꙋ да́вша , ꙗ҆́ко да вѣ́ра ваша , и҆ ѹ҆пова́нїе бꙋ́детъ на́ б҃а . дш҃а ва́ша ѻ҆чи́с тивше въ послꙋша́нїе и҆стинѣ дх҃омъ , въ братолю́бїе нелицемѣ́рно , ѡⷮ чи́ста срⷣца дрꙋгъ дрꙋга люби́те прилѣж́но , порожде́ни не ѡⷮ сѣ мене и҆стлѣ́нна , н҄о неи̑стлѣ́нна , сло́воⷨ жива́го б҃а , и҆ пребыва́ющаго въ́ вѣки · Ꙁане всѧ́ка плоть ꙗ҆́ко трава̀ , и҆ всѧ́ка сла́ва чл҃кꙋ ꙗ҆́ко цвѣтъ травны́и . и҆́сше трава̀ и҆ цвѣтъ еѧ̀ ѡⷮпадѐ , гл҃ъ же гн҃ ь пребыва́етъ въ вѣки . се́й же е҆сть гл҃ъ бл҃говѣствова́ныи въ ва́съ ·
Глⷡ‍҇а , в҃ · Ѡⷮло́жьше ѹ҆бо всѧ́кꙋ ѕло́бꙋ , и҆ всѧ́кꙋ лесть , и҆ лицемѣ́рїе и҆ ꙁа́висть , и҆ вс҄ѧ клеветы , ꙗ҆́ко но́ворожени младенцы , сло ве́сное и҆ неле́стное млеко въꙁлюби́те , да ѻ҆ не́мъ върастете въ сп҃сенїе · Понеже вкꙋси́сте ꙗ҆́ко бл҃гъ г҃ь , к немꙋ же приходѧ́ще , ка́мени жи́вꙋ , ѡⷮ чл҃къ ѹ҆бо ѹ҆ничиже́нꙋ , ѡⷮ́ бг҃а же и҆ꙁбра́нꙋ че́стнꙋ , и҆ са́ми ꙗ҆́ко ка́ ме нїе жи́во ѕи́ждѣтесѧ въ хра́мъ дх҃овенъ , сщ҃енъство ст҃о , въꙁнести же́ртвы дх҃овны , бл҃гоприа́тны бв҃и і҆с҃ хм҃ъ · Ꙁане пи́сано еⷵ въ писа́нїѝ , се полагаю въ сїѻ́нѣ ка́мень краеѹ҆ голенъ и҆ꙁбраⷩ‍҇ , че́стеⷩ‍҇ . и҆ вѣ́рꙋѧѝ во́нь , не посты ди́тсѧ · Ва́мъ ѹ҆бо че́сть вѣ́рꙋющимъ , а҆ противѧ́щимсѧ , ка́мень , е҆гоже небрего́ша ѕи́ ждꙋщеи , се́й бысть въ главꙋ оу́глꙋ . и҆ ка́мень претыка́нїю , и҆ ка́мень събла́ꙁнꙋ , ѻ҆ немже и҆ претыка́ютсѧ сло́вꙋ противлѧ́ющеѝсѧ , ѻ҆ нем же и҆ положе́ни быша · Вы же роⷣ и҆ꙁбра́нъ , црⷵкое сщ҃е́нїе , ꙗ҆́ꙁы́къ ст҃ъ , людїе ѻ҆бновле́нїа , ꙗ҆́ко да добродѣтели въꙁвѣсти́те , и҆же и҆с т̾мы̀ ва́съ приꙁва́вшемꙋ въ чю́дныи е҆го свѣтъ . и҆же и҆́ногда не лю́дїе , нн҃ѣ же лю́дїе бж҃їи . и҆же не поми́ловани , нн҃ѣ же поми́ловани бы́сте · ꙁаⷱ‍҇ · Въꙁлюбленїи , молю ꙗ҆ко пришелца и҆ странники , ѻ҆гребатисѧ ѡⷮ плотьскиⷯ похотїи , ꙗ҆́же въю҆́ ют̾ на́ дш҃ꙋ , житїе ва́ше и҆мꙋще добро̀ въ ꙗ҆́ꙁы́цⷯѣ , да ѻ҆ немже клеве́щꙋтъ васъ ꙗ҆́ко ѕло́дѣѧ , ѡⷮ до́брыхъ дѣлъ видѣ́вше , просла́ вѧтъ б҃а въ дн҃ь посѣще́нїа . повини́тесѧ ѹ҆бо всѧ́комꙋ чл҃чю съꙁда́нїю г҃а ради · А҆ще же цр҃ю , ꙗ҆́ко преѻ҆блада́ющꙋ . а҆ще ли же кнѧꙁеⷨ , ꙗ҆ко ѡⷮ него по́сланомъ , въ ѡⷮмще́нїе ѹ҆бо ѕлодѣ́емъ , въ похвалꙋ же бл҃готво́рцемъ · Ꙗ҆́ко та́ко е҆сть во́лѧ бж҃їа , бл҃готворѧ́щемъ ѻ҆бꙋꙁ дова́ти беꙁꙋ́мныхъ чл҃къ невѣж́дьство . ꙗ҆́ко свобо́дни , а҆ не ꙗ҆ко прикрове́нїе и҆мꙋще ѕло́бѣ свободꙋ , н҄о ꙗ҆ко рабѝ бж҃їи , всⷯѣ почита́ите , брат̾ство въꙁлюби́те · Бг҃а бо́итесѧ , цр҃ѧ чтѣте · рабѝ повинꙋ́итесѧ въ всѧком стра́ сѣ влⷣкамъ · Не то́кмо бл҃гимъ и҆ кроткимъ , н҄о и҆ стропти́вымъ . сѐ б҄о е҆сть ѹ҆го́дно преⷣ бг҃омъ , а҆ще со́вѣсти ради бж҃їѧ тръпи́тъ кт҄о скорби стражда̀ бес пра́вды̀ · Каѧ̀ б҄о хвала , а҆ще съгрѣша́юще и҆ мꙋ́чими терпитѐ; н҄о а҆ще добро̀ творѧще и҆ стра́ждꙋще терпитѐ , сїе ѹ҆го́дно преⷣ бг҃омъ . на сїѐ б҄о и҆ ꙁва́ни бысте · ꙁаⷱ‍҇ , н҃ѳ · Ꙁане и҆ х҃с пострада̀ по на́съ , намъ ѻ҆ста́вль ѻ҆́браꙁъ , да послѣ́дꙋемъ стопамъ е҆го , и҆же грѣха не сътвори , ни ѻ҆брѣтесѧ ле́сть въ ѹ҆стѣхъ е҆го . и҆ же ѹ҆карѧ́емъ проти́вꙋ не ѹ҆карѧше , стражда , не прѣща́ше , предаѧше же сꙋдѧщемꙋ пра́ведно , иже грѣхи наша са́мъ въꙁнесѐ на́ тѣлѣ сво́емъ на́ древо , да ѡⷮ грѣх̾ и҆ꙁбы́вше , правдою поживе́мъ , е҆гоже ꙗ҆́ꙁвою и҆сцѣлѣ́сте · Бѣсте б҄о ꙗ҆ко ѻ҆́вца ꙁаблꙋ́жшаѧ , не и҆мꙋще па́ствырѧ . н҄о въꙁврати́стесѧ нн҃ѣ къ па́стырю , и҆ посѣти́телю дш҃ъ ва́шиⷯ ·
Глⷡ‍҇а , г҃ · Такожⷣе же и҆ жены̀ повинꙋ́ющесѧ свои́мъ мꙋжемъ , да и҆ а҆ще нѣ́цыи не повинꙋ́ ютсѧ сло́вꙋ , же́ньскимъ жи́тїеⷨ , беꙁ сло ва плѣнени бꙋ́дꙋт̾ , видѣвше е҆же съ́ страхомъ чи́сто житїе ваше · И҆мже да есть не внѣш́нее плетенїе влаⷵ , и҆ ѻ҆бложенїе ꙁла́та , и҆л҄и ѻ҆дѣа́нїемъ риꙁъ лѣ́пота , н҄о потае́ныѝ срⷣца чл҃къ , въ неи̑стлѣнїе кроткаго и҆ моⷧ‍҇чали́ваго дх҃а , е҆же е҆сть преⷣ бг҃омъ мно́гоцѣ́нно · Тако б҄о и҆ногда и҆ ст҃ы́а жены̀ ѹ҆ пова́ющаѧ на́ б҃а , ѹ҆к ра́шахꙋ себе , повинꙋ́ ющесѧ свои̑мъ мꙋже́мъ . ꙗ҆́ коже са́рра послꙋш́аше а҆враа́ма , господина того ꙁовꙋщ́и · Є҆а́же бысте ча́да бл҃готворѧ́ще , и҆ не боѧ́щесѧ ни е҆дїного стра́ха · Мꙋж́їе та́кожде въ кꙋ́пѣ живꙋще съ свои́ми жена́ ми по ра́ꙁꙋмꙋ ꙗ҆́ко немощнѣ́ишꙋ съсꙋ́дꙋ жеⷩ‍҇скомꙋ , въꙁда ю́ще честь , ꙗ҆́ко и҆ снаслⷣѣ́ ницы бл҃годатнѣи жи́ꙁ ни , въ е́же не прекраща́тисѧ мл҃твамъ ва́шимъ · Коне́цъ же , вс҄и е҆дїномꙋ́дрени , ми́лости ви , братолю́бцы , милосе́рди бл҃гоѹ҆тро́ бни , мꙋд ролю́бцы , смиреномꙋ́дри , не въꙁдаю́ще ѕл҄а ꙁа ѕло̀ и҆л҄и досажде́нїе ꙁа досажде́нїе , сꙋпроти́вно же , блⷵвѧ́ще . вѣ́дѧще ꙗ҆́ко на сѐ ꙁвани бы́с те , да блⷵве́нїе наслѣдите · ꙁаⷱ‍҇ , ѯ҃ · Хотѧѝ б҄о живоⷮ люби́ти , и҆ ви́дѣти дн҃и бл҃ги , да ѹ҆дръжиⷮ ꙗ҆́ꙁы́къ свои ѡⷮ ꙁла̀ , и҆ ѹ҆с тнѣ̀ своѝ не гл҃ати льсти . да ѹ҆кло́нитсѧ ѡⷮ ꙁла̀ и҆ да сътвори́т̾ бл҃го · да въꙁы́щетъ смире́нїе , и҆ да держиⷮсѧ е҆го , ꙁане ѻ҆́чи гн҃и на пра́веⷣныѧ , и҆ оу́ши е҆го въ мл҃твꙋ и҆хъ . лице́ же гн҃е на творѧ́щаѧ ꙁлаа . е҆же потре би́ти иⷯ ѡⷮ ꙁемлѧ̀ · И҆ кт҄о ѻ҆ꙁло́битъ ваⷵ а҆́ще бл҃го́мꙋ подо́бницы бꙋдете; н҄о а҆ще и҆ стра́ жете пра́вⷣы раⷣ‍ꙵ бл҃жени . стра́ха же и҆хъ не ѹ҆ бои́тесѧ , ни́же смꙋща́итесѧ · Г҃а же б҃а ст҃и́те въ срⷣцыхъ ва́шихъ . гото́вы же присно къ ѡⷮ вѣтꙋ всѧ́комꙋ въпраша́ющемꙋ в҄ы сло́ во , ѻ҆ ва́шемъ ѹ҆пова́нїи , съ кро́тостїю и҆ стра́хомъ , со́ вѣсть и҆мꙋ́ще бл҃гꙋ , да ѻ҆ не́мже клевещꙋтъ ваⷵ ꙗ҆́ко ꙁлодѣѧ  , постыдѧⷮсѧ ꙁлосло́вѧщеѝ ваше бл҃го́е ѻ҆ х҃ѣ житїе · Лꙋче б҄о еⷵ бл҃готворѧщиⷨ , а҆ще хощеⷮ во́лѧ бж҃їѧ , пос традати , нежел҄и ꙁло творѧ́щиⷨ · Ꙁане и҆ х҃с е҆ді́ною ѻ҆ грѣсѣ́хъ пострада̀ , пра́веⷣникъ ꙁа не пра́веⷣники , да приведеⷮ ны бг҃ови , ѹ҆мрьщ ве́нъ ѹ҆бо пло́тїю , ѻ҆жи́в же дх҃омъ · ѻ҆ немже и҆ сꙋ́щиⷨ въ темни́цы дх҃о́мъ съшеⷣ проповѣда , проти́вльшимсѧ и҆ногда , е҆гⷣа ѻ́жидаше бж҃їе длъготерпѣ́нїе , въ дн҃и но́евы дѣла́емꙋ ковче́ гꙋ , в неⷨже ма́ло , сирѣ́чь , ѻ҆́смь дш҃ъ сп҃со́шѧсѧ ѡⷮ воды̀ . е҆гоже въѻ҆браже́нїе нн҃ѣ и҆ насъ сп҃са́етъ кр҃ще́нїе , не плотьскїѧ́ ѡⷮложенїе скве́рны , н҄о со́вѣсти бл҃ги въпроше́ нїе ѹ҆ б҃а , въскрⷵнїемъ і҆с҃ хв҃ымъ , и҆же е҆сть ѻ҆деснꙋю б҃а , въꙁшеⷣ на́ нб҃о , поко́ршеⷨсѧ е҆мꙋ а҆́гг҃еломъ и҆ вла́стемъ и҆ си́ламъ ·
Глⷡ‍҇а , д҃ · ꙁаⷱ‍҇ , ѯа҃ · Хоу҃ ѹ҆бо пострада́вшꙋ ꙁа н҄ы пло́тїю , и҆ в҄ы в̾ тꙋже мы́сль въѻ҆рꙋжи́тесѧ , ꙁа не пострадавы̀ пло́тїю преста̀ ѡⷮ грѣха̀ , въ е҆же не ктомꙋ̀ в̾ члчⷵкїѧ по́хоти , н҄о въ во́лю бж҃їю прочее въ плоти жи́ти вре́ мѧ . довлѣ́ет̾ бо ваⷨ мимошеⷣшее вре́мѧ житїѧ во́лю ꙗ҆́ꙁы́ческꙋю твори́ти , хожⷣьшеⷨ въ нечи́стотаⷯ , въ по́хотех̾ , в мꙋжеложъствѣ , въ скотоло́жъствѣ , въ по́мыслохъ , въ пїа́нъс твѣ , въ коꙁлогласова́нїихъ , в лихои̑ ма́нїихъ , и҆ бг҃оме́рьскихъ и҆долослꙋже́нии̑хъ , ѻ҆ немже ди вѧ́тсѧ не и҆сходѧ́щимсѧ ваⷨ въ то́же блꙋда̀ раꙁлїѧнїе , хꙋлѧ́ще , и҆же въꙁдадѧⷮ сло́во готовꙋ сꙋщемꙋ сꙋдити живымъ и҆ мр҃твыⷨ · На сѐ б҄о и҆ мр҃твымъ бл҃говѣсти́ сѧ , да сꙋ́дъ ѹ҆бо прїи мꙋтъ пло́тїю по чл҃кꙋ , поживꙋтъ же по́ бѕ҃ѣ дх҃омъ . всѣм же кончи́на прибли́жисѧ · Ѹ҆цѣло мꙋ́дритесѧ ѹ҆бо , и треꙁви́тесѧ въ мл҃твахъ , прежде же всѣхъ ꙗ҆́же к себѣ любовъ прилѣж нꙋ и҆мꙋще . ꙁане любовь покрыва́етъ мно́жество грѣховъ · Страннолю́бцы дрꙋгъ къ дрꙋгꙋ беꙁъ ропта́нїи , ко́ждо ꙗ҆коже приѧ́тъ дарова́нїе междꙋ себе сїе слꙋжа́ще , ꙗ҆ко добрїи строи́телїе раꙁ ли́чънѣи бл҃года́ти бж҃їи · А҆ще кт҄о гл҃еⷮ , ꙗ҆́ко словеса̀ бж҃їѧ . а҆ще кт҄о слꙋ́жиⷮ , ꙗ҆́ко ѡⷮ крѣ́пос ти , ꙗ҆́коже пода́ стъ б҃ъ , да ѻ҆ всемъ сла́витсѧ бг҃ъ і҆с҃ хм҃ъ , е҆мꙋже е҆сть сла́ва и҆ держа́ва въ вѣки вѣкомъ , а҆ми́нь · ꙁаⷱ‍҇ , ѯв҃ · Въꙁлю́бленїи не диви́тесѧ и҆же въ васъ ражⷣеженїю , къ и҆скꙋшенїю ваⷨ быва́емꙋ , ꙗ҆́ко чю́ждꙋ вамъ слꙋча́ющꙋсѧ , н҄о понеже приѻ҆бща́етесѧ хв҃ымъ стрⷵтемъ , ра́дꙋитесѧ , ꙗ҆́ко да и҆ въ ꙗ҆́вле́нїе сла́вы е҆го въꙁра́дꙋе̑тесѧ веселѧ́щесѧ . а҆ще ѹ҆карѧ́еми быва́ете ѻ҆ и́мени хв҃ѣ , бла же́ни е҆сте · Ꙗ҆́ко сла́вы и҆ бж҃їи дх҃ъ , на васъ почїетъ . ѻ҆нѣми ѹ҆бо хꙋ́лит̾сѧ . а҆ ва́ми прос лавлѧ́етсѧ . да не кт҄о ѹ҆бо ѡⷮ ва́съ постра́жетъ ꙗ҆́ко ѹ҆бі́ица , и҆л҄и ꙗ҆́ко та́ть , и҆л҄и ꙗ҆́ко ѕлодѣи , и҆л҄и ꙗ҆ко чю́жь посѣти́тель · А҆ще ли же ꙗ҆́кы хрⷵтїа́нинъ , да не стыдитсѧ . н҄о да про славлѧ́ет же б҃а в ча́сти се́й . ꙗ҆ко времѧ на чати сꙋда ѡⷮ домꙋ бж҃їѧ · А҆ще ли преже ѡⷮ ваⷵ , чт҄о кончи́на проти́вѧщимсѧ бж҃їю е҆ѵⷢ‍҇лїю; и҆ а́ще пра́веⷣникъ е҆́два сп҃са́ет ̑ сѧ , нечести́выи и҆ грѣшныи гдѣ ꙗ҆́ви́тсѧ; тѣмже и҆ стра́ жꙋщеѝ по во́ли бж҃їи , ꙗ҆́ко вѣрнꙋ ѕижи́телю да предадѧтъ дш҃а своѧ , въ бла́готворе́нїе ·
Глⷡ‍҇а , е҃ · Ста́рца ꙗ҆́же въ ва́съ молю̀ , ꙗ҆ко ста́ рецъ сы́и , и҆ свѣдѣтель хв҃ымъ стрⷵ темъ , и҆ же и҆ хотѧ́щей ꙗ҆́ви́тисѧ сла́ вѣ ѻ҆бѣщникъ , паси́те е҆же въ васъ ста́до бж҃їе , посѣща́юще не нꙋжⷣею н҄о волею , и҆ по́ бѕ҃ѣ , ни́же непра́веⷣными прибы́тки , н҄о ѹ҆серъдно . ни ꙗ҆ ко ѻ҆блада́юще рѧдꙋ , н҄о ѻ҆́браꙁи быва́ите ста́ дꙋ . и҆ ꙗ҆́влъшꙋсѧ пастыреи начѧ́лникꙋ , прїи мете неѹ҆вѣда́емыи славы вѣнец̾ · Та́коже ю҆нїи , повини́тесѧ ста́рцеⷨ , вси же дрꙋгъ дрꙋгꙋ по винꙋ́ющесѧ , смиреномꙋдрїе стѧжи́те . ꙁане б҃ъ гр́ъдымъ проти́витсѧ , смире́ным̾ же дае̑тъ блгⷣть · ꙁаⷱ‍҇ , ѯг҃ · Смири́тесѧ ѹ҆бо поⷣ крѣ́пкꙋю рꙋ́кꙋ бж҃їю , да в҄ы въꙁнесе́тъ въ времѧ , всю печѧ́ль вашꙋ въꙁ вр́ьгше нань , ꙗ҆́ко то́й пече́тсѧ ѻ҆ ва́съ · Треꙁви́ тесѧ , бо́дръствꙋите , ꙁане сꙋпостатъ ва́шъ дїа́волъ ꙗ҆́ко ле́въ рыкаѧ хо́дитъ и҆скы̀ кого поглоти́ти . е҆мꙋже проти́витесѧ тве́рди вѣ́рою , вѣдѧще ꙗ҆́ко тѣже стра́сти слꙋчѧ́ю̑тсѧ ва́шемꙋ брат̾ствꙋ е҆же въ ми́рѣ · Бг҃ъ же всѧ́ кїѧ блгⷣти приꙁва́выѝ васъ въ вѣ́чнꙋю свою сла́вꙋ ѻ҆ х҃ѣ і҆с҃ѣ , ма́ло пострадавшемъ , то́й да съ вр́ьшитъ в҄ы , да ѹ҆твръдиⷮ , да ѹ҆крѣпиⷮ , да ѻ҆сноветъ . томꙋ сла́ва и҆ дръжа́ва въ вѣки вѣкомъ , а҆ми́нь · Сїлꙋа́номъ вамъ вѣрныⷨ братом , ꙗ҆́ко непщꙋю , въ ма́лѣ написаⷯ , молѧ и҆ ꙁасвѣдѣтельствꙋѧ , се́й быти и҆́стиннѣи блгⷣти бж҃їи въ не́иже стоитѐ . цѣлꙋ́етъ в҄ы ꙗ҆́же въ вавѷло́нѣ съи̑ꙁбра́ннаѧ , и҆ марко сн҃ъ мо́и . цѣ лꙋите дрꙋгъ дрꙋга лобꙁа́нїемъ любви · Ми́ръ всѣмъ ваⷨ ѻ х҃ѣ і҆с҃ѣ . а̀ми́нь ·
Конецъ , събо́рномꙋ посланїю пе́рвомꙋ ст҃а́го а҆пⷵла петра · И҆́мать в̾ себѣ Глⷡ‍҇а , е҃ . ꙁⷱ‍҇а цр҃ковныⷯ , ѕ҃ .
